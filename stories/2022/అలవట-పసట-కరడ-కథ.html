<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>అలవాటు పోస్ట్ కార్డు కథ</title>
    <meta name="description" content="అలవాటు…">
    <meta property="og:title" content="అలవాటు పోస్ట్ కార్డు కథ">
    <meta property="og:description" content="అలవాటు…">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">అలవాటు పోస్ట్ కార్డు కథ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>అలవాటు…</p>
                    <p>గిరిధర్ వూరు వెళ్లి రెండు రోజుల తరువాత తిరిగి ఇంటికి చేరుకునేసరికి రాత్రి పదకొండయ్యింది.</p>
                    <p>ఆకలిగా లేదంటే, భార్య రాధ ఇచ్చిన పాలు తాగి మంచం మీదకి చేరుకున్నాడు గిరిధర్.</p>
                    <p>కొంతసేపటికి రాధ వచ్చి లైట్ అర్పి అటు తిరిగి పడుకుంది.</p>
                    <p>గిరిధర్ చీకట్లో ఏదో వెదుకుతున్నట్లు గమనించింది రాధ.</p>
                    <p>ఏం వెదుకుతున్నారు? ఈ రాత్రి పూట! అలసిపోయుంటారు పడుకోండి.
&quot;మీ మొబైల్ ఛార్జింగ్ పెట్టేను&quot;.
అది మీ పక్కన లేదంది రాధ.</p>
                    <p>మనసులో మాట ఇట్టే కనిపెట్టేస్తుంది 
అనుకుంటూ మొబైల్ తెచ్చుకొని వాట్స్అప్ తెరిచేడు గిరిధర్.</p>
                    <p>వెళ్ళిన వూర్లో సిగ్నల్స్ లేని కారణంగా చూడలేని వాట్స్అప్ మెసేజ్లు ఒకటోకటిగా
కనపడ్డం మొదలు పెట్టాయి.</p>
                    <p>గిరిధర్ 15 పైగా వాట్స్అప్ గ్రూపుల్లో సభ్యుడు. రెండు మూడు గ్రూప్ లకి అడ్మిన్ కూడా. చదవని మెసేజులు 200.
ఒక్కో గ్రూప్ తెరిచి మెసేజ్లు చదవడం మొదలుపెట్టాడు.</p>
                    <p>శుభోదయం,శుభరాత్రి, నీతి కథలు, ప్రవచనాలు, సనాతన ధర్మాలు, 
60లో ఆరోగ్యం, వగైరా పోస్టులతో నిండిపోయింది గిరిధర్ మొబైల్.</p>
                    <p>అటు తిరిగి పడుకున్న రాధ తన జ్ఞాననేత్రంతో గిరిధర్ని గమనిస్తోంది.</p>
                    <p>గిరిధర్ వాట్స్ఆప్ చూస్తున్నాడంటే సమాధి స్థితిలోకి వెళ్ళిపోయినట్లే లెక్క. ఒక్కో మెసేజు చూసుకుంటూ, కొన్నిటికి థంబ్స్అప్, సూపర్, నమస్కారం ఎమోజిలు,మరికొన్నిటికి సద్గతి సందేశాలు పెట్టి, తనకు నచ్చిన పోస్టులు ఒక గ్రూప్ లోంచి మరో గ్రూపుకి పంపుతూ తాదాత్మ్యం చెందుతుంటాడు.</p>
                    <p>రెండు రోజుల బట్టి ఊర్లో లేడు. తనతో 
ఏ కబుర్లు చెప్పకుండా వాట్స్ఆప్ లో మునిగిపోవడంతో విసుగుచెందింది రాధ.</p>
                    <p>&quot;ఏమండీ&quot;! అంటూ దీర్ఘంగా పిలిచింది.</p>
                    <p>ఆ పిలుపులో ఏదో ప్రమాద సూచన గమనించిన గిరిధర్ వూ!!! ఏమిటి చెప్పు? అన్నాడు మొబైల్లోంచి పైకి రాకుండానే..</p>
                    <p>చిర్రెక్కింది రాధకి. గిరిధర్ వైపు తిరిగింది.</p>
                    <p>ఎందుకండీ? అలా మొబైల్ కి అతుక్కుపోతారు. అందులో వచ్చే సూక్తులు, ప్రభోదాలు ఏ ఒక్కరైనా పాటిస్తున్నారా?</p>
                    <p>మీరు చదివే మెసేజులు, ఫార్వర్డ్ చేసే మెసేజులు నాకు ఎంతవరకు వర్తిస్తాయి. అవి నేను పాటిస్తున్ననా.. ఆచరణలో పెడుతున్ననా అని ఎప్పుడైనా,ఎవరైన ఆలోచిస్తున్నారా?</p>
                    <p>&quot;ఊపిరి ఉన్నంతవరకే మన బంధుత్వాలు ఊపిరి అగితే ఎవరికి వారే&quot; అనే మెసేజ్ చదువుతారు. అందరికీ వెంటనే ఫార్వర్డ్ చేసేస్తారు. కానీ నెలకొక్కసారైనా ఊళ్ళో ఉన్న మీ అక్క బావగారిని ఎప్పుడైన కలిసేరా? కనీసం ఫోన్లో అయిన మాట్లాడేరా?</p>
                    <p>చాగంటివారు,అన్నదమ్ముల అనుబంధం గురించి ఏం చెప్పారండీ !!! అంటూ లెక్చరు దంచుతారు గానీ, ఏనాడైనా, 
చిన్నజీతగాడైన మీ తమ్ముడికి పది రూపాయలు సాయం చేసేరా?</p>
                    <p>అంటే అన్నానని నాకు చెడ్డపేరు తప్ప మీరు మారరు కదా అన్నది రాధ ఆవేశపడి.</p>
                    <p>ఇదంతా మామూలే అన్నట్లు, &#x27;అవును రాధ నువ్వు చెప్పింది నిజమే కానీ&#x27; అంటూ ఆధ్యాత్మిక గ్రూప్ లోంచి కాలేజీ గ్రూపులోకి మారేడు గిరిధర్.</p>
                    <p>ఈ మాయదారి వాట్స్ఆప్ వ్యసనం నుంచి ఈయన ఎప్పుడు బయట పడతారో కదా అనుకుంటూ, అటు తిరిగి పడుకొంది రాధ చేసేదేమీలేక.
……….
48 కోట్ల పైబడి వాట్స్అప్ వాడే వాళ్ళతో మన దేశమే ప్రపంచంలో అగ్రగామి.
……………………………</p>
                    <p>స్వస్తి
రవి కావూరు.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>