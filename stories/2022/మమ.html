<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>మామా - రవి గరి కథలు</title>
    <meta name="description" content="#శీర్షికమాది_కథమీది">
    <meta property="og:title" content="మామా - రవి గరి కథలు">
    <meta property="og:description" content="#శీర్షికమాది_కథమీది">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">మామా</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#శీర్షికమాది_కథమీది</p>
                    <p>#అందమైనఅబద్దం</p>
                    <p>మామా 
****************</p>
                    <p>రాత్రి తొమ్మిదైయింది.</p>
                    <p>కాకినాడలో పేరు మోసిన చక్కెర వ్యాధి డాక్టర్ రాజారావు గారి క్లినిక్లో రద్దీ తగ్గలేదు.</p>
                    <p>డబ్భై ఏళ్ళ తాత గారి నుండి నడివయసు స్త్రీ,పురుషులు, కొంచం పీలగా వున్న ఆడపిల్లలు, రిసెప్షన్ డెస్క్ దగ్గర, బిపీ మిషను దగ్గర, డాక్టర్ గారి ఛాంబర్ ముందు, మరి కొందరు ల్యాబ్ ముందు, కడుపు నిండా తిన్న అనకొండ పాములాగా నెమ్మదిగా కదులుతున్నారు.</p>
                    <p>కొంచం నలిగిన టైని ముప్పైఒకటో
సరి చేసుకొని, రాని నవ్వును మొహానికి తగిలించుకొని, రిసెప్షన్ దగ్గర కూర్చున్న మందిరా వైపు చూసేను.</p>
                    <p>పట్టుమని ఇరవై ఏళ్ళు కూడా ఉండవు పిల్లకి. అప్పుడే ఎన్ని ట్రిక్కులు నేర్చేసుకుందో! నేను రావడం చూసింది. డాక్టర్ గారిని కలవడానికి ఇంకో అర గంట పడుతుంది అందాకా కూర్చోండి అన్నట్టు చెబుతూ ఒక క్వశ్చన్ మార్క్ తన మొహం మీద చూపించింది. అర్ధం అయిన వాడిలా బుర్ర ఊపేను నేను.</p>
                    <p>వరసగా వేసివున్న కుర్చీల్లో చివరి వరస ఎంచుకుని నా మెడికల్ బాగ్ పక్కనబెట్టి నడుం వాల్చేను.</p>
                    <p>ఈ మెడికల్ రిప్రెజెంటేటివ్ వుద్యోగంలో చేరి నాలుగో సంవత్సరం. బాగా సేల్స్ చేస్తాను. మా పై బాసుల గుడ్ లుక్స్ లోనే వున్నాను. కొత్త మందు ఎదో ప్రవేశ పెడతారట మా కంపెనీ వాళ్ళు! కొత్త ఉద్యోగాలు, ప్రమోషన్లు వస్తాయని ఒక టాక్. ఈ సమయంలోనే ఏరియా సేల్స్ మేనేజర్ గా ప్రమోట్ కావాలని కొండంత ఆశ</p>
                    <p>సైలెంటు మోడ్ లో వున్న నా ఫోన్ ప్యాంటు జేబులో బర్రుమంటూ జరిగింది. 
ఈ శని ఆదివారాలలో, కాకినాడలోనే మా రీజినల్ సేల్స్ మేనేజర్ సమీక్ష అట. టార్గెట్ మించి సేల్స్ చేయమని మెసేజ్.</p>
                    <p>ఊసురుమంది మనసు. ఆ వారాంతపు సెలవుల్లో బొబ్బిలిలో వున్న అమ్మ నాన్న దగ్గరకి వెళదామని అనుకున్నా! ఇంకేమి వెళతాను?</p>
                    <p>క్లినిక్ ఖాళీ అయ్యింది. మందిరా సైగ చేసింది. ఆమె ముందు నుంచి వెళుతూ ఆమె అడిగిన లావెండర్ పెర్ఫ్యూమ్ ఆమె టేబుల్ మీద జారవిడిచేను. ఆమెలో చిన్న సంతోషపు చిరునవ్వు కనిపించింది.</p>
                    <p>డాక్టర్ రాజారావు గారి దగ్గర రెండు నిముషాల్లో పని అయిపోయింది. తెచ్చిన సాంపిల్స్ అయన టేబుల్ మీద పెట్టేను. &quot;ఫార్మసీలో చెక్ చేసుకో&quot; సుమంత్. నీ టార్గెట్ ఎప్పుడో దాటేసి ఉంటావు అన్నారాయన, నుదిటి మీద చిరు చెమటను తుడుచుకుంటూ.</p>
                    <p>&quot;మీ సమయం వృధా చేయను సార్&quot; అంటూ లేవబోయేను. &quot;సుమంత్&quot;! జాక్ ఫ్రూట్ పౌడర్ మీద ఎంత వరకు వచ్చేయి మీ పరిశోధనలు? అన్నారాయన.</p>
                    <p>పనసపోట్టు పొడి రూపంలో తీసుకుంటే చక్కెర వ్యాధి బాగా అదుపులో వస్తుందని ఈ మధ్య పరిశోధనలలో వెల్లడయింది. డాక్టర్ గారికి ఈ విషయంలో క్లినికల్ ట్రయల్స్ చేద్దామని ఆసక్తి.</p>
                    <p>&quot;ఏమో తెలియదు సార్&quot; ! అదంతా చాల రహస్యంగా జరుగుతూ ఉండవచ్చు. పోటీదారులు ఒక కంట కనిపెడుతూ వుంటారు కదా! అన్నాడు తాను.</p>
                    <p>&quot;అవునవును ఎవరి జాగ్రత్తలో వాళ్ళు వుంటారు కదా&quot; అన్నారాయన.</p>
                    <p>సుబ్బయ్య హోటల్లో భోజనం చేసి
రూమ్ కొచ్చేను . అప్పటికే నా రూమ్మేట్, ఉద్యోగంలో నా సీనియర్, మా బొబ్బిలి సహవాసి, సోమేష్ అనే సోమేశ్వర రావు మంచం మీద అడ్డంగా పడి నిద్రపోతున్నాడు.</p>
                    <p>అలసిపోయి ఉన్నానేమో నాకు కూడా నిద్ర ముంచుకొచ్చింది. నిద్ర పోయేను</p>
                    <p>మర్నాడు బ్రష్ చేసుకుంటున్న 
సోమేష్ ని అడిగేను “మామా” ఏంటి? శని ఆదివారాలలో రీజినల్ సేల్స్ మేనేజర్ రివ్యూ అంట అంటూ .,</p>
                    <p>అవును అల్లుడూ! అంటూ నోట్లోంచి టూత్ బ్రష్ నురుగు కిందకి జారిపోతుండగా, జారిపోతున్న లుంగీని పైకి లాక్కుంటూ అన్నాడు సోమేశ్.</p>
                    <p>సరే మామా! ముందు పని గాని తరువాత మాట్లాడదాం అన్నాను జరగబోయే ప్రమాదాన్ని పసిగట్టి. ఎందుకంటే వాడు రూమ్ లో ఉంటే 
వంటి మీద లుంగీ తప్ప ఇంకేమీ వుంచుకోడు.</p>
                    <p>సోమేశే అసలు నాకు ఈ ప్రొఫెషన్ గురించి చెప్పింది. తీరా తన కంపెనీలోనే వుద్యోగంలో చేరిన తరువాత,
నా ఎదుగులే, తనకి నా మీద ప్రొఫెషనల్ జెలసీ ఏమైనా కలగజేస్తోందోమో అనేది ఈ మధ్య నాకొస్తున్న అనుమానం.</p>
                    <p>శనివారం రీజినల్ సేల్స్ మేనేజర్
రివ్యూకి ఉదయం మేమందరం హాజరయ్యాం. సాయంత్రం జరిగిన రివ్యూ, నాకు లేకపోవడంతో రూమ్ కి తొందరగా వచ్చేసేను.</p>
                    <p>సుమారు ఏడు గంటల వేళ సోమేశ్ కూడా రూమ్ కి చేరుకున్నాడు. మాటల్లో నాకు ప్రమోషన్ ఎప్పుడు వస్తుందో అంటూ సోమేశ్ తో అన్నాను.</p>
                    <p>ఒక్కసారి నా వైపు దీర్ఘంగా చూసిన సోమేశ్ &#x27;అల్లుడు&#x27; ఓ పని చేయరాదు. మన రీజినల్ సేల్స్ మేనేజర్ దసపల్లా హోటల్లో బస చేసేడు.</p>
                    <p>ఉద్యోగులు వాళ్ళ సమస్యలు ఉంటే తనకు వ్యక్తిగతంగా కలసి చెప్పుకోవచ్చని ఇందాక సమావేశంలో అన్నాడాయన. నువ్వు ఒక సారి వెళ్లి కలువు అన్నాడు.</p>
                    <p>అవునా? మామా! పరవాలేదా? అయన ఏమనుకోడు కదా? అన్నాను.
&quot;ఏం పర్వాలేదు&quot; వెళ్ళు అన్నాడు స్థిరంగా.</p>
                    <p>సరే! మరి పొద్దుపోతే కలవడం బాగోదని, దార్లో కాకినాడ కాజాలు ఒక కేజీ పొట్లం కట్టించుకొని దసపల్లా రిసెప్షన్లో రూమ్ నెంబర్ తెలిసికొని మూడో అంతస్తులో ఉన్న ఆయన రూమ్ దగ్గరికి చేరుకున్నాను.</p>
                    <p>&quot;డూ నాట్ డిస్టర్బ్&quot; అంటూ బోర్డు వ్రేలాడుతోంది. కొంత సేపు తచ్చాడి 
వెనక్కి వెళ్లిపోదామని అనుకుంటూ ఉంటే దూరం నుంచి కారిడార్లో 
టీషర్ట్- పైజామా వేసుకొని నడిచి వస్తున్న మా రీజినల్ సేల్స్ మేనేజర్ కనపడ్డాడు .</p>
                    <p>ఎవరయ్యా నువ్వు? &quot;ఇక్కడేం పని&quot; 
నీకు? అంటూ అనుమానంగా చూసేడాయన.</p>
                    <p>స్సా స్సా ర్ .. నేను తుమంత్, కక్కాదు … సుమంత్ సార్ అంటూ నత్తి నత్తి గా వచ్చేయి నా మాటలు. ఒక్కోసారి ఇలానే అవుతుంటుంది నాకు.</p>
                    <p>అయితే ఏమిటి? పని వేళల తరువాత ఎవరిని చూడనని సాయంత్రం చెప్పేను కదా! చెముడా? నీకు అన్నాడాయన అసహనంగా.</p>
                    <p>బుర్ర గిర్రున తిరిగింది. అయితే సోమేశ్ మామా అబద్దం చెప్పేడా ! ఎందుకూ?</p>
                    <p>వెంటనే చురుగ్గా ఆలోచించి మీరు మంచివారని విన్నాను మీతో కొన్ని విషయాలు చెప్పుకుందామని …..అంటూ నసగ సాగేను.</p>
                    <p>సరే! ఏమిటో చెప్పు? అన్నాడాయన కొంచం శాంతంగా, రూమ్ తెరుస్తూ…</p>
                    <p>అప్పుడు చిక్కింది ధైర్యం.</p>
                    <p>లోపలికి వచ్చిన తరువాత, సార్!
వరల్డ్ ఫేమస్, &quot;మా కాకినాడ కాజా&quot;
మీ కోసం అంటూ ఆయన చేతిలో పెట్టేను.</p>
                    <p>అంతే! గదిలోని దీపం,ఆయన మొహంలో వెలుగు ఒకేసారి కనిపించాయి నాకు.</p>
                    <p>అవునా !.. &quot;నాకు ఇవిష్టం&quot; అని నీకెవరు చెప్పారయ్యా? … కూర్చో! కూర్చో! అన్నాడు మొహం వెలిగిపోతుండగా.</p>
                    <p>&quot;నాకు చక్కర వ్యాధి&quot;. ఇంట్లో నా భార్య, కూతురు అసలు తీపి ముట్టనివ్వరు.</p>
                    <p>&quot;ఎదో ఇలా పై ఊర్లు కొచ్చినపుడే అలా తినాలనిపిస్తుందోయ్&quot; ! నా మనసు కనిపెట్టిసినట్లే తెచ్చేవు అన్నాడాయన రెండో కాజా నోట్లో వేసుకుంటూ</p>
                    <p>ఆ తరువాత గడిచిన గంటలో,
నా వంశ చరిత్ర , చదువు, నా ఉద్యోగ విజయాలు విన్నాడాయన. లాప్ టాప్ లో నేను గత మూడు సంవత్సరాలుగా నాకిచ్చిన టార్గెట్లు నేను చేసిన అమ్మకాలు 
నిశితంగా చూసేడాయన.</p>
                    <p>&quot;ఎం బి ఏ&quot; మార్కెటింగ్ చేసావు. టార్గెట్లు మించి చేసావు. &quot;వెరీ ఇంప్రెసివ్&quot; సుమంత్! ఈ పాటికే నీకు ఏరియా సేల్స్ మేనేజర్ గా ప్రమోట్ చేయాలే?అంటూ హైదరాబాద్ వెళ్ళేక నీ ప్రమోషన్ గురించి భోగట్టా చేస్తాను అన్నాడాయన.</p>
                    <p>రూమ్ కొచ్చేశాను. రాగానే సోమేశ్ మామా, &quot;అల్లుడు&quot; రీజినల్ సేల్స్ మేనేజర్ని కలిసావా! ఏమైంది? అంటూ ఆత్రంగా అడిగేడు.</p>
                    <p>జరిగినది చెప్పాలనిపించలేదు.
ఆయన దొరకలేదని ముక్తసరిగా చెప్పి పడుకుండిపోయేను.</p>
                    <p>ఇది జరిగిన రెండు నెలల తరువాత, బొబ్బిలిలో మా ఇంట్లో నా నిశ్చితార్థంనికి వచ్చేడు సోమేశ్ మామా. మా అమ్మ నాన్నలకి నిశ్చయ తాంబూలం ఇస్తున్న మా రీజినల్ సేల్స్ మేనేజర్ దంపతులని చూసి మాన్ప్రడి పోయేడు .</p>
                    <p>బావగారు! &quot;ఏం అదృష్టమండి&quot; ఇలా మీతో సంబంధం కలుపుకున్నామో లేదో, అల్లుడు గారికి ఏరియా సేల్స్ మేనేజర్ గా ప్రమోషన్.</p>
                    <p>&quot;అంతా మా అమ్మాయి మీ ఇంట్లో కాలు పెట్టబోయే వేళా విశేషం కదూ&quot; అంటున్నారు మా రీజినల్ సేల్స్ మేనేజర్. కాదు కాదు నా కాబోయే మామ గారు.</p>
                    <p>మాటలు లేక తెల్ల మొహం వేసుకొని నిలబడిపోయిన సోమేశ్ మామాను చూసి
 
“ప్రమోషన్ విషయంలో నువ్వు నాకు చెప్పిన ఒక అందమైన అబద్దం నాకు ఎలా నిజమయిందో ?చూడు &quot;మామా&quot; అనుకున్నాను.</p>
                    <p>స్వస్తి</p>
                    <p>రవి కావూరు.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>