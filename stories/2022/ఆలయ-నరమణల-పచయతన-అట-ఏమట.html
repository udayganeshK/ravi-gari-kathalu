<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ఆలయ నిర్మాణంలో పంచాయతనం అంటే ఏమిటి? - రవి గరి కథలు</title>
    <meta name="description" content="పంచాయతనం అంటే..">
    <meta property="og:title" content="ఆలయ నిర్మాణంలో పంచాయతనం అంటే ఏమిటి? - రవి గరి కథలు">
    <meta property="og:description" content="పంచాయతనం అంటే..">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">ఆలయ నిర్మాణంలో పంచాయతనం అంటే ఏమిటి?</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>పంచాయతనం అంటే..</p>
                    <p>ఆలయ నిర్మాణంలో పంచాయతనం అంటే ఏమిటి?</p>
                    <p>ప్రాఙ్నిక్‌ దత్త. కూకట్‌పల్లి</p>
                    <p>దేవాలయం అంటే దైవీశక్తికి కేంద్రం. అందుకే ప్రత్యేకమైన విధివిధానాలతో, శాస్త్ర ప్రమాణాలతో దేవాలయాన్ని నిర్మిస్తారు, దేవతా విగ్రహాలను ప్రతిష్ఠిస్తారు. ఐదుగురు దేవతలతో శోభిల్లే ఆలయమే పంచాయతనం.</p>
                    <p>సూర్యుడు, శివుడు, విష్ణువు, గణపతి, అమ్మవారు ఈ ఐదుగురు పంచాయతన దేవతలు. ఒక దేవత ప్రతిమను మధ్యలో ప్రతిష్ఠించి మిగతా మూర్తులను విదిక్కులలో కొలువుదీరుస్తారు. మధ్యలో ఉన్న దేవతామూర్తి పేరుతో పంచాయతనంగా పిలుస్తారు.</p>
                    <p>శివ పంచాయతనం: మధ్యలో శివుడు, ఈశాన్యంలో విష్ణుమూర్తి, ఆగ్నేయంలో సూర్యుడు, నైరుతిలో గణపతి, వాయవ్యంలో దుర్గాదేవి విగ్రహాలను ప్రతిష్ఠిస్తారు.</p>
                    <p>విష్ణు పంచాయతనం: మధ్యలో విష్ణుమూర్తి విగ్రహం, ఈశాన్యంలో శివుడు, ఆగ్నేయంలో గణపతి, నైరుతిలో సూర్యుడు, వాయవ్యంలో దుర్గాదేవి విగ్రహాలను ప్రతిష్ఠిస్తారు.</p>
                    <p>సూర్య పంచాయతనం: మధ్యలో సూర్యుడు, ఈశాన్యంలో శివుడు, ఆగ్నేయంలో గణపతి, నైరుతిలో విష్ణుమూర్తి, వాయవ్యంలో దుర్గాదేవి విగ్రహాలను కొలువుదీరుస్తారు.</p>
                    <p>గణపతి పంచాయతనం: మధ్యలో వినాయకుడు, ఈశాన్యంలో విష్ణువు, ఆగ్నేయంలో శివుడు, నైరుతిలో సూర్యుడు, వాయవ్యంలో దేవీ విగ్రహాలు ఉంటాయి.</p>
                    <p>దేవీ పంచాయతనం: మధ్యలో అమ్మవారు వరుసగా విష్ణువు, శివుడు, గణపతి, సూర్యుడి విగ్రహాలను ప్రతిష్ఠిస్తారు.
చాలావరకు పంచాయతనం ఒకే గర్భగుడిలో ఉండేలా ప్రతిష్ఠిస్తారు. ప్రధాన ఆలయం చుట్టూ ఉపాలయాలు నిర్మించినా ఇదే పద్ధతిని అనుసరిస్తారు.</p>
                    <p>డా॥ శాస్ర్తుల రఘుపతి
73867 58370</p>
                    <p>!</p>
                    <p>ఆదిత్యం అంబికామ్ విష్ణుం గణనాథం మహేశ్వరం
పంచదేవాన్ స్మరేన్నిత్యం పూజయేత్ పాపనాశనం</p>
                    <p>ఆదిత్యం – సూర్యుడు,
అంబికా – అమ్మవారు,
విష్ణుం – మహావిష్ణువు
గణనాథం – గణపతి
మహేశ్వరం – ఈశ్వరుడు
ఈ ఐదుగురినీ పంచాయతన దేవతలని అంటారు. హిందూ ధర్మశాస్త్రాలు వీరిని ప్రధాన దేవతలుగా పేర్కొన్నాయి.</p>
                    <p>‘*ఆరోగ్యం భాస్కరాదిచ్చేత్” అన్నారు. సూర్యుడు ప్రత్యక్ష దైవం. కర్మ సాక్షి. యావత్ సృష్టికీ శక్తిని ప్రసాదించగల మహా తేజస్వి, ఓజస్వి. ఆయనను ఆరాధించడం ద్వారా ధృఢ ఆయురా రోగ్యాలను పొందుతారు.</p>
                    <p>‘*సాహిశ్రీరమృతాసతాం* – అమ్మ వారిని మహాలక్ష్మీ, మహాకాళీ, మహాసరస్వతీ రూపమైన లలితాంబికగా ఆరాధించాలి. అమ్మవారి ఆరాధన వలన అఖండమైన వాక్ శుద్ధి, సంపద, భాగ్యం, త్రికాల దర్శనం, దివ్యదృష్టి వంటి అతీంద్రియ శక్తులు సంప్రాప్తిస్తాయి. వీటన్నింటి కన్నా అంతఃకరణ శుద్ధి కలిగి మానసిక పరిణతి పొందుతారు.</p>
                    <p>‘*మోక్షమిచ్చేత్ జనార్ధనాత్’* – మొక్షాన్నిచ్చే వాడు మహావిష్ణువు. విష్ణువు యొక్క దశావతారాలలో ప్రధానమైనది శ్రీకృష్ణా వతారం. ‘కృష్ణస్తు భగవాన్ స్వయం’ అని అంటారు. ఆయన ఆవిర్భావం దుష్ట శిక్షణ, శిష్ట రక్షణ కోసం. శిష్టులను రక్షించడం అంటే కేవలం దుష్టుల నుండి కాపాడడమే కాక పతనమయ్యే మార్గం నుంది వారిని రక్షించి మోక్షమార్గాన్ని ఉపదేశించే భగవద్గీతా శాస్త్రాన్ని మానవ జాతికి ప్రసాదించాడు.</p>
                    <p>‘*ఆదౌపూజ్యో గణాధిప*’ ఏ కార్యమును ప్రారంభించినా మొదటగా పూజించబడేది గణపతే. మహా గణపతి యొక్క ఆరాధన ప్రధానంగా యోగసాధనకు ఉపకరిస్తుంది. దీనివలన సాధనలో ప్రతిబంధకములు తొలగడమే కాకుండా ఐహిక, ఆముష్మిక వాంచలు కూడా నెరవేరుతాయి.</p>
                    <p>‘*ఐశ్వర్యం ఈశ్వరాదిచ్చేత్*’! ఈశ్వరానుగ్రహం వలన ఆయుష్షు వృద్ధి పొంది, సకలైశ్వర్యాలూ సంప్రాప్త మౌతాయి. రుద్రాభిషేకాలు, రుద్రజపం మొదలగు వాటి వాళ్ళ సకల దుహ్ఖ నివారణ కలిగి, గ్రహ బాధలు తొలగి స్వాంతన, ఐశ్వర్యసిద్ధి, అంతఃకరణ శుద్ధి కలుగుతుంది.</p>
                    <p>కావున నిత్యం ఈ దేవతలనారాధించే వారికి సకల శుభములు చేకూరు తాయని ధర్మశాస్త్రాల యొక్క ప్రతిజ్ఞానువచనం.
అయితే మనకు వంశపారం పర్యంగా, సంప్రదాయ సిద్ధంగా సంప్రాప్తమైన దైవం ఎవరైతే వారిని ప్రధానంగా మధ్యలో పెట్టి, మిగిలిన నలుగురు దేవతలను నాల్గు దిశలలో స్థాపించి ఆరాధించాలి. అంటే మన ఇంటి ఇలవేల్పు విష్ణువైతే విష్ణువుని మధ్యనుంచాలి. ఈశ్వరుడైతే ఆయనను మధ్యలో వుంచాలి.</p>
                    <p>సోట్టు అమర్ నాద్ శర్మ</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>