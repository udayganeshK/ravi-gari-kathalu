<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>చైతన్య</title>
    <meta name="description" content="హాస్యం అన్ని వేళల మంచిది కాదు 
*********************************
చైతన్య……">
    <meta property="og:title" content="చైతన్య">
    <meta property="og:description" content="హాస్యం అన్ని వేళల మంచిది కాదు 
*********************************
చైతన్య……">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">చైతన్య</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>హాస్యం అన్ని వేళల మంచిది కాదు 
*********************************
చైతన్య……</p>
                    <p>ఆనందరావు ఒక ప్రభుత్వ అధికారి. అతని కింద అనేక మంది ఉద్యోగులు పని చేస్తూ వుంటారు. 
పై అధికారికి వెళ్లవలసిన ఫైళ్ళు అన్నీ కూడా అతని చూసిన తరువాతే వెళతాయి.</p>
                    <p>ముఖ్యమైన అర్జెంట్ ఫైళ్ళు, ఉద్యోగులు స్వయంగా పట్టికెళ్ళి ఆయనచే సంతకాలు చేయించుకొని పై అధికారికి పంపిస్తూ ఉంటారు.</p>
                    <p>ఆనందరావుకి తానే బాగా తెలివైనవాడినని, అందుకే ఆ సీట్లో కూర్చోబెట్టారని ఒక ఫీలింగ్ తో వుండేవాడు. తన దగ్గరకు ఫైల్స్ పట్టుకొచ్చే ఉద్యోగులును , గంటల కొద్ది నిలబెట్టడం, కాగితాలు చూసేటప్పుడు వాళ్ళని చులకన చేసి మాట్లాడటం, ఎదురుగా కూర్చున్న వాళ్ళ ముందు,ఉద్యోగుల్ని కించపరచడం, కుళ్ళు జోకులు వేసి హాస్యం ఆడటం అతని దురలవాటు.</p>
                    <p>పొట్టిగా సన్నగా వుండే రామారావు అంటే అతనికి బాగా కుళ్ళు ఎందుకంటే బాగా ఫైల్స్ రాస్తాడని.చీటికి మాటికి రామారావుని, పొట్టివాడు గట్టివాడు అంటారు నిజమేనేమిటి రామారావు? మీ ఇంట్లో అందరూ ఇంతేనేంటోయ్ అంటూ చిన్నబుచ్చేవాడు. రామారావు మౌనంగా వెళ్లిపోయేవాడు.</p>
                    <p>ఒక రోజు పై అధికారి, కార్యాలయపు సిబ్బందితో సమీక్షా సమావేశం ఏర్పాటు చేశారు. ఆనందరావుతో బాటు సిబ్బంది అంత హాజరయ్యేరు. సమీక్ష ముగిసిన తరువాత పై అధికారి, తన పక్కన కూచున్న ఒక స్ఫూరద్రూపి అయిన యువకుడిని పరిచయం చేస్తూ, ఈయన మన జిల్లాకు కేటాయింపబడిన ట్రైనీ కలెక్టర్ చైతన్య. వీరు ఆరు నెలల బాటు మన కార్యాలయంలో అన్ని శాఖలలోను శిక్షణ పొందుతారు. వీరి శిక్షణకు మన కార్యాలయ అధికారి ఆనందరావు అన్ని ఏర్పాట్లు చేయవలసి ఉంటుంది అన్నాడు.</p>
                    <p>అందరూ చప్పట్లు కొట్టేరు. ట్రైనీ కలెక్టర్ చైతన్య అందరికీ అభివాదం చేస్తూ, మీ అందరి సహకారం కావాలని కోరుతూ, సీట్లోలోంచి లేచాడు, ఆనందరావు, వెంటనే కొత్త ట్రైనీ కలెక్టర్ తో కరచాలనం చేయబోయేడు. ఆయన్ను సుతారంగా వారిస్తూ,ట్రైనీ కలెక్టర్ నేరుగా, రామారావు దగ్గరికి వెళ్లి పాద నమస్కారం చేసేడు. రామారావు ఆప్యాయంగా చైతన్యను ఆలింగనం చేసుకున్నాడు. కొన్ని క్షణాల్లోనే అందరికి తెలిసిపోయింది ట్రైనీ కలెక్టర్ చైతన్య, రామారావు కొడుకని.</p>
                    <p>ఆనందరావు మొహం చిన్నబోయింది. సిగ్గుతో తల దించుకున్నాడతను.</p>
                    <p>హాస్యం అన్ని వేళలా మంచిది కాదు.</p>
                    <p>స్వస్తి</p>
                    <p>KVS RAVI ….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>