<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>రాధ కృష్ణా - రవి గరి కథలు</title>
    <meta name="description" content="చిత్ర కథావల్లరి- 8">
    <meta property="og:title" content="రాధ కృష్ణా - రవి గరి కథలు">
    <meta property="og:description" content="చిత్ర కథావల్లరి- 8">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">రాధ కృష్ణా</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>చిత్ర కథావల్లరి- 8</p>
                    <p>రాధ-కృష్ణ</p>
                    <p>ఉదయం 7 అయ్యింది. కృష్ణ కాఫీ తాగుతూ పేపర్ చూస్తున్నాడు. చిన్న పేపర్లో &#x27;నగరంలో నేడు&#x27; శీర్షికలో కళాభారతిలో కళ క్షేత్ర వారి ఆధ్వర్యంలో &#x27;సినీ సంగీత విభావరి&#x27; సాయంత్రం 6.30 నుండి.. అని రాసుంది.</p>
                    <p>ఇవాళ ఆఫీసులో బాస్ తొందరగా వెళ్లిపోతే 
ఆ కార్యక్రమం చూడాలనుకున్నాడు కృష్ణ.</p>
                    <p>కృష్ణ అదృష్టం బాగుండి, బాస్ 5.30 కే వెళ్ళిపోయాడు.</p>
                    <p>బాస్ ని తలుచుకొని నవ్వుకున్నాడు కృష్ణ. బాస్ యువకుడు, డైరెక్ట్ రిక్రూట్, ఈ మద్యే పెళ్లయింది, సాయంత్రం 5.30 కాగానే, కృష్ణ! ఈ రోజు ఇంక డీక్టేషన్లు ఏమి లేవు నువ్వు వెళ్లిపోవచ్చు అంటూ మర్యాదగా చెప్పి వెళ్ళిపోతాడు. ఆయన అటు వెళ్లగానే స్కూటర్ తీసి తను తిన్నగా సితార ఆర్కెస్ట్రా ఆఫీసులో వాలిపోతాడు.</p>
                    <p>గత మూడేళ్లుగా ఆ ఆర్కెస్ట్రా లీడ్ సింగర్ తానే మరి. బాలసుబ్రహ్మణ్యం గారి పాటలన్ని తనకే. ఆర్కెస్ట్రా నడిపే పరంధామ్ మాస్టారు ఘంటసాల పాటలు పాడతారు. సుశీలమ్మ పాటలు సౌమ్య పాడుతుంది. &#x27;పాడుతా తీయగా&#x27; లో బాలసుబ్రమణ్యం గారితో ఒక్క కామెంట్ కూడా చేయించుకోకుండా పాట పాడేనని గొప్పలు పోతూ ఉంటుంది సౌమ్య.</p>
                    <p>ఆ రోజు పాటల రిహార్సల్స్ లేకపోవడంతో, మొహం కడుక్కుని, టక్ సర్దుకుని,స్కూటర్ కళాభారతి వైపు పోనిచ్చాడు కృష్ణ. లోపల 
వి ఐ పి ద్వారం దగ్గర గేట్మాన్, కృష్ణను చూసి సెల్యూట్ కొట్టేడు. &#x27;జనాలు అట్టే లేరయ్యా&#x27;… తమరు ముందు వరుసలో కూర్చోవచ్చు అంటూ టార్చ్ లైట్ చూపించేడు.</p>
                    <p>థాంక్స్ నాయుడు అంటూ, స్టేజికి ఎదురుగా ఉన్న సీట్లో సెటిల్ అయిపోయేడు కృష్ణ.</p>
                    <p>నెమ్మదిగా హాల్ నిండింది. జ్యోతి ప్రజ్వలన, ముఖ్య అతిధుల ప్రసంగాలు అయిన తర్వాత, పాటల కార్యక్రమం మొదలైంది.</p>
                    <p>జానకమ్మ గారి పాటలు అదరగొట్టేసింది ఒక అమ్మాయి ఆ కార్యక్రమంలో. గులాబీ రంగు చుడిదార్ లో, స్టేజి మీద లైట్ల కాంతిలో, ఆమె ఎర్రటి రోజా పువ్వులా కనిపించింది కృష్ణకి.</p>
                    <p>రోజ్ రోజ్ రోజ్ రోజ్ రోజా పువ్వా రోజా పువ్వా అంటూ ఒక పాటేసేసుకున్నాడు మనసులో హుషారుగా...</p>
                    <p>వారం గడిచింది. ఒక రోజు సాయంత్రం, పాటల రిహార్సల్స్ జరుగుతున్నప్పుడు, పరంధామ్ గారు, ఒక అమ్మాయిని తీసుకొచ్చారు.</p>
                    <p>అక్కడున్న వాళ్ళకి పరిచయం చేస్తూ, ఈ అమ్మాయి పేరు రాధ. నా మిత్రుడి కూతురు. జానకమ్మగారి పాటలు బాగా పాడుతుంది. మన ఆర్కెస్ట్రాలో పాడటం కోసం తీసుకొచ్చేను.</p>
                    <p>&quot;ఇదిగో కృష్ణ&quot; నువ్వు ఈ అమ్మాయి కలిసి,SP- జానకమ్మగారి, డ్యూయెట్లు ప్రాక్టీస్ చేయండి, జోడి బాగుంటుంది అన్నారు.</p>
                    <p>కృష్ణ,కళ్ళు విప్పార్చుకొని రాధ వైపు చూసాడు. గబుక్కున &#x27;గుండె జారి గల్లంతయ్యిందే నీ సొగసే చూసి&#x27; అన్న పాట గుర్తొచ్చి సినిమాల్లో చూపించిన విధంగా రాధతో కలిపి డ్యూయెట్ లోకి వెళ్ళిపోయాడు.
 
మళ్ళీ ఇహలోకంలోకి వచ్చి , &quot;గాల్లో తేలినట్టుందే గుండె తేలినట్టుందే&quot;….అని మనసులో పాడేసుకుంటూ, చాలా మర్యాదగా, రాధ గారు! మీరు ముందు ఇక్కడ వాతావరణంకి అలవాటు పడండి. ఇద్దరం కలిసి నాలుగైదు డ్యూయెట్లు ప్రాక్టీస్ చేద్దాం. రాబోయే దసరాకి కంచరపాలెంలో ప్రోగ్రాం ఉంది అదరగొట్టేదం అన్నాడు హుషారుగా.</p>
                    <p>ఓర కంట కొత్త సింగర్ని, కృష్ణ హుషారుని 
పసిగట్టింది సౌమ్య.. మూతి ముప్పై వంకర్లు తిప్పింది. కృష్ణ !నాతో పాటలేమి లేవా నెక్స్ట్ ప్రోగ్రాంలో? అంటూ అడిగింది చిన్నపాటి అసూయతో.</p>
                    <p>ఎందుకుండవు… నడిరేయి ఏ జాములో స్వామి నిను చేర దిగివచ్చునో తిరుమల శిఖరాలు … లాస్ట్లో పాడదం లే ! అన్నాడు రాధ వైపు చూపు తిప్పకుండా...</p>
                    <p>మతి లేదేమిటి కృష్ణ! అది పరంధామ్ మాస్టర్, ఈ కొత్తమ్మాయి పాడాల్సిన పాట కదా! నువ్వు నేను ఎలా పాడతాం? అంటూ నిలదీసింది సౌమ్య..</p>
                    <p>&#x27;సరేలే.. ఎదో ఒకటి చేద్దాం లే ఆ పూటకి&#x27; అని పైకి అంటూ, &quot;కోరినది నెరవేరినది…కోరినది దరి చేరినది అహ ఎదలు ఒకటాయే&quot; … అంటూ రాధను చూస్తూ మనసులో హమ్ చేసేసుకున్నాడు కృష్ణ.</p>
                    <p>కంచరపాలెం ప్రోగ్రాం, రాధ-కృష్ణ, డ్యుయేట్లతో మహా హిట్టయి, జనాల మధ్య నుండి విజిల్స్, వన్స్ మోర్లతో మారు మోగేసరికి, ఒకటి రెండు ప్రోగ్రాంలకే, హిట్ పెయిర్ ఐపోయేరిద్దరు.</p>
                    <p>కల నిజమాయెగా….కోరిక తీరెగా అన్నట్లు, స్టేజి మీద రాధ- కృష్ణ డ్యూయెట్లు, నెమ్మదిగా, కాఫీ షాపుల్లోకి, ఆ తర్వాత వుడా పార్కుల్లోకి చేరుకోవడం మొదలైంది.</p>
                    <p>&quot;తెలిసిందిలే తెలిసిందిలే నెలరాజ నీ రూపు తెలిసిందిలే&#x27; అంటూ రాధ కూడా కృష్ణ ఉద్దేశ్యాన్ని గ్రహించేసింది.</p>
                    <p>తనకు కృష్ణ అంటే ఇష్టమైన కూడా,బయట పడకుండా …&quot; ఏమని పాడెదనో ఈ వేళా మనసా వీణా మౌనముగా&quot; .. అంటూ కళ్ళతోనే తన ఇష్టాన్ని వ్యక్తపరచసాగింది.</p>
                    <p>వైజాగ్లో ట్యాంక్ బండ్ లేదు కాబట్టి, రిహార్సల్స్ లేని రోజుల్లో, రామకృష్ణ బీచ్లో, మురి మిక్చర్లు తింటూ, ఒకరి ఒకరి కళ్ళలోకి ఒకరు కొంతసేపు, మరి కొంత సేపు సముద్రంలోని అలల వైపు చూసుకుంటూ, కృష్ణ అయితే &quot;జల జల జల పాతం నువ్వు సెల సెల సెలయేరువు నువ్వు&#x27; . అని పాడుకుంటుంటే, రాధ మాత్రం&quot;గ్రీకు వీరుడు, గ్రీకు వీరుడు, నా రాకుమారుడు &#x27;.అంటూ కృష్ణ కళ్ళల్లోకి చూస్తూ పాడుకోసాగింది.</p>
                    <p>బీచ్ రోడ్ పై అందరూ తిరుగుతుంటారు కదా! ఒక రోజు రాధ-కృష్ణ ,కురుసుర మ్యూజియం గట్టు మీద అమూల్ ఐస్ క్రీమ్
కలసి తింటుంటే, ఆ సుందర దృశ్యం స్నేహితురాళ్లతో వచ్చిన సౌమ్య కంటబడింది.</p>
                    <p>సౌమ్య కన్ను ఎరుపెక్కింది.. మర్నాడు పరంధామ్ మాస్టర్కి, ఉన్నదానికి మరి కొంచెం మసాలా జోడించి, రాధ-కృష్ణల ప్రేమ విషయం, సంక్షిప్త శబ్ద చిత్రంగా వినిపించేసింది.</p>
                    <p>ఆయనేమో గుండమ్మ కథలో ఎస్.వి. రంగారావులా భోళాగ నవ్వేసి, &#x27;మంచి జంటే, కుర్రాడిది గవర్నమెంట్ ఉద్యోగం, ఏ దురలవాట్లు లేవు, తల్లి ఒక్కర్తే…. రాధ మంచి పిల్లే&#x27;, &quot; ఇద్దర్ని కలిపేస్తే పోలే&quot; అంటూ భళా భళా నవ్వేసాడు. సౌమ్య డంగైపోయింది ఆ మాటలకి. మొహం ముడుచుకుంది.</p>
                    <p>ఇక రాధ తండ్రి రాఘవరావు, పాత సినిమాల్లో గుమ్మడి టైపు, ఇటువంటివి చెప్తే ఉన్నట్టుండి గుండె పోటు వచ్చే ప్రమాదం ఉందని అలోచించినవాడై, పరంధామ్, ఒక రోజు రాఘవరావు ఇంటికి వెళ్లి,శంకరాభరణం సినిమాలో,అల్లు రామలింగయ్య, 
శంకర శాస్త్రి అన్నట్లు,&quot;ఏరా రాఘవ?.. రాధకి పెళ్లి చేయవేమిట్రా&quot;… మంచి సంబంధం ఒకటుంది.. పిల్లవాడు మంచి వాడు, స్టెనో గ్రాఫర్ ఉద్యోగం, వెనక ముందు ఎవరూ లేరు, తల్లి ఒక్కర్తే, నయా పైసా కట్నం అక్కర్లేదు…ఆలోచించు అన్నాడు.</p>
                    <p>సినిమాలో ఉన్నంత ట్విస్ట్ లేకుండా, రాఘవరావు, మిత్రుడి సలహా పాటించి, రాధని కృష్ణకి ఇచ్చి పెళ్లి చేసేసాడు.</p>
                    <p>పరంధామ్ మాస్టారు, పెళ్లిలో పాటకచేరి పెట్టి,
&#x27;పెళ్లి చేసుకొని, ఇల్లు చూసుకొని చల్లగా కాలం గడపాలోయ్ ఎల్లరి సుఖము చూడలోయ్ మీరు ఎల్లరు హాయిగ ఉండాలోయ్ అంటూ దీవించారు.</p>
                    <p>పెళ్లయిన కొత్త జంట హానీమూన్ అంటూ ఎటు వెళ్ళిపోకుండా, పోర్ట్ వెంకటేశ్వర స్వామిని దర్శించుకొని, &quot;ప్రేమ యాత్రలకు బృందావనము, నందనవనము ఎలా నోయ్&quot; అంటూ డ్యూయెట్ పారేసుకున్నారు.</p>
                    <p>కాలం గిర్రున తిరిగింది. రాధ-కృష్ణల మొదటి వివాహ వార్షికోత్సవం వచ్చేసింది.</p>
                    <p>&quot;ఎన్నేనో జన్మల బంధం నీది నాది, ఎన్నటికీ మాయని మమతా నీది నాదీ&quot; అంటూ నిద్ర లేచిన రాధ... కృష్ణతో ఇవాళ మన మొదటి పెళ్ళి రోజు కదా! సాయంత్రం జగదాంబ థియేటర్లో సినిమా చూసి, దసపల్లాలో డిన్నర్ చేసి, రామకృష్ణ బీచ్లో వెన్నెల్లో కబుర్లు చెప్పుకుందాం అంది డ్రీమీ కళ్ళతో.</p>
                    <p>&#x27;ఉలిక్కి పడ్డాడు&#x27; కృష్ణ. బాస్ కి వేరే పోస్టింగ్ ఇచ్చేరు. ఆయన పూర్తి చేయవలసిన రిపోర్టులు కోసం, రెండు రోజుల నుంచి ఎక్కువ పని చేయాల్సి వస్తోంది. ఇవాళ ఎర్లీ పర్మిషన్ ఇస్తాడాని బెంగ పట్టుకుంది కృష్ణకి.
అలాగని రాధని నిరాశ పరచడం కూడా ఇష్టం లేదు. సరే ఏదోలా మేనేజ్ చేద్దాం అనుకుని, షూర్ డియర్ అంటూ ఆఫీసుకి బయలుదేరేడు.</p>
                    <p>దారిలో ఉషోదయ జంక్షన్లో,పూల దుకాణం దగ్గర ఆగి, &#x27;పాపారావు&#x27;, &#x27;సాయంత్రం ఐదుకి వస్తాను &#x27; &#x27;రెండు మూరల మల్లె దండ, అరడజను సంపెంగలు కట్టి ఉంచు&#x27;, అంటూ, ఇదిగో వంద అడ్వాన్స్ అంటూ ఆఫీస్ కి స్కూటర్ని పోనిచ్చాడు.</p>
                    <p>ముఖ్యమైన రోజుల్లోనే అంటే భార్య పుట్టిన రోజులు, పెళ్లి రోజుల్లోనే, భర్తలకి ఆఫీస్ లో అర్జెంట్ పనులు వస్తాయి. ఇది అందరికీ తెలిసిందే కదా..</p>
                    <p>కృష్ణ ఎంత తొందర పడ్డా కూడా, ఆఫీస్ నుంచి బయట పడే సరికి, రాత్రి 8 అయింది. ఉసూరుమంటూ పాపారావు పూల దుకాణం దగ్గర ఆగేడు.&quot;ఎటి బాబు&quot; ? ఐదు కొస్తామన్నారు. ఎనిమిది దాటింది. సిమ్మచలం సంపెంగలు, వాడిపోతాయి తొందరగా పట్టుకెళ్లండి బాబు
అంటూ అరిటాకులో చుట్టిన పూలు చేతిలో పెట్టాడు.</p>
                    <p>ఇంటికి చేరుకున్న కృష్ణ, కాలింగ్ బెల్ నొక్క బోయేడు. తలుపు తెరిచే ఉంది.&#x27; రాధ&#x27; అని పిలిచాడు. జవాబు లేదు. పెరట్లో బల్ల మీద కూచునుంది రాధ. అక్కడే, తాను, రాధ, వెన్నెల రాత్రుల్లో కబుర్లు చెప్పుకొనేది.
ఆ టైములో పక్షులు గూడు చేరుకుని పడుకుంటాయి కదా! కానీ ఆ రోజు రెండు పిట్టలు కొట్లాడుకుంటున్నాయి. వాటిని చూస్తోంది రాధ.</p>
                    <p>జాలేసింది కృష్ణకి. బతిమాలుకున్నాడు. 
ఆ టైములో ఏ పాట గుర్తు రాలేదతనికి. మౌనంగా పక్కనే కూర్చున్నాడు. అప్పటి దాకా కొట్లాడుకుంటున్న పక్షులు గొడవ మానేసి కువకువలడుకోవడం మొదలెట్టాయి. 
కృష్ణ తెచ్చిన మల్లె దండ కొంత సేపటికి రాధ జడలోకి చేరింది. సంపెంగలు దేముడికి పెడదామంది రాధ. &quot;నీ కోసం&quot; అన్నాడు కృష్ణ.</p>
                    <p>&quot;నింగి నేల ఒకటాయలే …. మమతలు, వలపులు పూలై విరిసేలే&#x27; అంటూ బయటకే పాడుకున్నారు ఇద్దరు. ఇంకా అక్కడ ఉండడం భావ్యం కాదనుకున్నాడు ఆకాశంలో చందమామ. మబ్బుల్లోకి వెళ్లిపోయాడు.</p>
                    <p>స్వస్తి</p>
                    <p>KVS RAVI….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>