<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>మినికథ వాసంత సమీరం - రవి కావూరు కథలు</title>
    <meta name="description" content="#మినీకథ_వాసంత_సమీరం">
    <meta property="og:title" content="మినికథ వాసంత సమీరం - రవి కావూరు కథలు">
    <meta property="og:description" content="#మినీకథ_వాసంత_సమీరం">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">మినికథ వాసంత సమీరం</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#మినీకథ_వాసంత_సమీరం</p>
                    <p>ఎమిలీ..</p>
                    <p>*********************</p>
                    <p>ఆఫ్రికా ఖండం. ఉగాండా దేశపు రాజధాని అంకారా.</p>
                    <p>అంకారాలోని ఎంటిబి అంతర్జాతీయ విమానశ్రయంలో దుబాయ్ మీదుగా హైదరాబాద్ వెళ్ళే ఏమిరేట్స్ విమానం గాల్లోకి లేస్తోంది.</p>
                    <p>కిటికీలోంచి చూస్తున్న నాకు నెమ్మదిగా కనుమరుగవుతున్న అంకారా నగరం కనిపించసాగింది.</p>
                    <p>పదిహేను ఏళ్ళుగా నా జీవితంతో ముడిపడి వున్న ఈ దేశం నుంచి వీడ్కోలు తీసుకోవడానికి దారి తీసిన పరిస్థితులు నాకు గుర్తుకు రాసాగేయి.</p>
                    <p>తూర్పు ఆఫ్రికాలో ఒక పెద్ద దేశం ఉగాండా. 18 వ శతాబ్దంలో ఈ దేశాన్ని పాలించిన బ్రిటిష్ వారు ఇక్కడ ఒక రైలు మార్గాన్ని నిర్మించడానికి, రైల్వే లైన్ నిర్మాణ కార్మికులుగా వేల సంఖ్యలో పంజాబీలను ఇక్కడకు తీసుకురావడంతో ఉగాండాతో భారతీయులకు ముఖ్యంగా పంజాబీలు, గుజారాతీలు, సింధి వారికి అనుబంధం ఏర్పడింది.</p>
                    <p>రైలు నిర్మాణం పూర్తయిన తరువాత కూడా చాలా మంది భారతీయులు భారత దేశానికీ తిరిగి వెళ్లకుండా ఇక్కడే స్థిర నివాసాలు ఏర్పాటు చేసుకొని వ్యాపారాలలో నిలదొక్కుకున్నారు. వారి సంతతి కూడా ఇక్కడే స్థిరపడిపోయేరు</p>
                    <p>1972 లో సైనిక తిరుగుబాటులో అధికారం చేజిక్కించుకున్న ఇద్ అమీన్ అనే నరహంతకుడు మనవాళ్ళని అసూయతో దేశం బహిష్కరణ చేసినా కూడా, తరువాత జరిగిన పరిణామాలలో భారతీయులు వారు పోగొట్టుకున్న ఆస్తులను మళ్ళీ పొంది,వ్యాపారాలను పునరుద్దరించుకొని ఇప్పుడు ఉగాండా ఆర్థికాభివృద్ధిలో ప్రముఖ పాత్ర పోషిస్తున్నారు.</p>
                    <p>&quot;ఏమి డ్రింక్ తీసుకుంటారు? అని ఏయిర్ హోస్టెస్ గా వున్న ఒక నల్లకలువ అడగ్గానే &quot;ఎమిలీ&quot; గుర్తుకొచ్చింది నాకు.</p>
                    <p>సుమారు ఇరవై ఏళ్ల క్రితం నేను విశాఖపట్నం ఆంధ్ర విశ్వవిద్యాలయంలో ఏం.కాం.చదువుతున్న రోజులవి.</p>
                    <p>ఇంట్లో అమ్మ నాన్న, కొత్తగా పెళ్లయిన అన్నయ్య వదినలు వుండేవారు. రెండు గదుల ఇంట్లో అంతా ఇరుకుగా 
వుండటంతో నేను ఎక్కువగా డాక్టర్ వి.ఎస్ కృష్ణ గ్రంథాలయంలో గడిపేవాడిని.</p>
                    <p>అప్పుడే ఎమిలీని చూడటం. అందరూ తెల్లగా వున్నవాళ్ళు అందంగా వుంటారని అనుకోవడం వినే వాడిని. కానీ అందుకు విరుద్ధంగా నలుపు వర్ణంలో, కళ్ళలో ఒక వింత మెరుపుతో ఎమిలీ నన్ను విపరీతంగా ఆకర్షించింది.</p>
                    <p>గ్రంథాలయంలో నేను కూర్చునే చోటుకు కొంచం దూరంగా ఒక కిటికీ ప్రక్కనే కూర్చుని పుస్తకాలు చదువుకుంటూ వుండేది ఎమిలీ. సాయంత్రపు నీరెండ
ఆమె ముఖంపై ప్రతిఫలిస్తుంటే ఆసక్తిగా గమనిస్తూ ఉండేవాణ్ణి.</p>
                    <p>నా చూపును తక్కువ కాలంలోనే గమనించింది ఎమిలీ. ఒక రోజు సాయంత్రం నేను బయటకు వస్తున్నప్పుడు నేరుగా నా దగ్గరకు వచ్చింది.</p>
                    <p>నవ్వుతూ, నా కళ్ళలోకి చూస్తూ,
 &quot;నా పేరు ఎమిలీ&quot;, ఉగాండా దేశస్తురాలిని, ఇక్కడ బేచురల్ ఇన్ బిజినెస్ అడ్మినిస్ట్రేషన్ రెండవ సంవత్సరం చదువుతున్నాను. &quot;మీ పేరు ఏమిటి,?&quot;ఏమి చదువుతున్నారు&quot;! అనడిగింది.</p>
                    <p>ఆమె మాటలలోని నిష్కల్మత్వం, 
మా ఇద్దరినీ తొందరగానే స్నేహితులను చేసింది.</p>
                    <p>మా సాయంత్రపు సమయాలు సహజంగానే విశాఖ సముద్ర తీరానికి మారిపోయేయి.</p>
                    <p>కుదిరినప్పుడల్లా ఆ సైకత తీరంలో ఎన్నో కబుర్లు చెప్పుకునే వాళ్ళం.</p>
                    <p>ఎమిలీ ఎప్పుడూ, తన దేశంలోని పేదరికం, నిరక్షరాస్యత, పిల్లలలో పౌష్ఠికాహరలోపం గురించి మాట్లాడుతూ వుండేది. దాన్ని ఏ విధంగా అధిగమించాలోనని ఆలోచనలు చేస్తూ వుండేది.</p>
                    <p>చూస్తుండగానే ఎమిలీ డిగ్రీ పూర్తయి ఉగాండా వెళ్లిపోయే రోజు వచ్చేసింది.</p>
                    <p>విమానాశ్రయంలో &#x27; నరేన్ &#x27; ( నన్ను అలానే పిలిచేది) &quot;నువ్వు నాతో వచ్చేయకూడదా&quot; అంది.</p>
                    <p>ఆమె మనసులో భావాన్ని నేను చదవలేకపోయేను. ఎమిలీ ఉగాండా వెళ్ళిపోయింది.</p>
                    <p>నా దురదృష్టం … ఎం.కాం, పూర్తైన, నాకు ఉద్యోగం రాలేదు.</p>
                    <p>పోటీ పరీక్షలకనీ,ఉద్యోగాల దరఖాస్తుల కోసం, ఇంట్లో డబ్బులు అడగడం నామోషీగా అనిపించేది. ఇక ఎమిలీ కోసం ఉగాండా వెళ్తానని ఏమి అడగ్గలను?</p>
                    <p>నాన్న అప్పుడే రిటైర్ అవడం, అన్నయ్యకు కొడుకు పుట్టడం, ఇంట్లో ఆదాయం తగ్గి ఖర్చులు పెరిగిపోవడంతో, ఎక్కువగా యూనివర్శిటీ హాస్టల్లోనే మిత్రుల దగ్గర కాలం గడపసాగేను.</p>
                    <p>ఆ సమయంలోనే ఒక మధ్యవర్తి ద్వారా ఉగాండాలో ఉద్యోగాల ప్రకటన వినడం, పాస్పోర్ట్ కోసం, అమ్మ గాజులు కరిగించి ఇవ్వడం, నేను ఉగాండాలో ఉద్యోగంలో చేరడం అన్ని జరిగిపోయేయి.</p>
                    <p>నా దగ్గరున్న ఎమిలీ వివరాలు, ఆమె ఎక్కడుందో తెలుసుకోవడానికి ఏమి ఉపయోగపడలేదు. అయినా ప్రయత్నాలు చేస్తూనే వుండేవాడిని.</p>
                    <p>ఒక రోజు నేను పేపరులో చదివిన వార్త నన్ను నిశ్చేష్టుడిని చేసింది. ఎమిలీ ఒక స్థానిక ప్రజా ప్రతినిధిగా ఎంపిక అయ్యింది. ఆమెకు ఒక జాతీయ నాయకుని కొడుకుతో వివాహం. బ్రైడల్ దుస్తుల్లో ఎమిలీ..</p>
                    <p>నా ఆశల సౌధం నేలకూలినట్లయింది.</p>
                    <p>ఎమిలీని దక్కించుకోపోవడం నా చేతగానితనమేనని తిట్టుకునేవాడిని.
ఇంట్రోవర్ట్ని అయిపోయాను. ఇంట్లో వాళ్ళతో మాట్లాడం తగ్గించేసాను. కొన్నాళ్లకు ఆది మానేశాను. ఆఖరుకు అమ్మ నాన్న వెళ్లిపోయిన కూడ ఇంటికి వెళ్ళనంత నిరక్తుడనై పోయేను.</p>
                    <p>నా దృష్టంతా చేసే ఉద్యోగం మీదే పెట్టేను. అంచలంచెలుగా ఎదిగేను. కంపెనీ డైరెక్టర్ గా రిటైర్ అయ్యేముందు,అమ్మకు ఒంటినిండా బంగారం నింపేంతా డబ్బు సంపాదించేను.</p>
                    <p>విమానం దుబాయ్ చేరడం, రెండు విమానాలు మారి నేను వైజాగులో దిగడం, టాక్సీ శంకరమఠం దగ్గర మా ఇంటికి చేరుకోవడం జరిగిపోయేయి.</p>
                    <p>ఇంట్లోకి వెళ్లబోయే ముందు,వీధి దీపస్తంభం క్రింద చెత్తకుండీలో విసిరివేసిన ఆకుల్లోని
తిండి పదార్ధాలని ఎరుకుంటున్న పన్నిండేళ్ళ కుర్రాడిని చూసేను. 
నా మనస్సు చివుక్కుమంది. ఇంకానా 
ఈ పరిస్థితి అనిపించింది.</p>
                    <p>చెప్పపెట్టకుండా ఉడిపడిన నన్ను చూసి, 
అన్నయ్య వదిన, అబ్బురపడ్డారు. వదిన వడ్డించిన వేడి వేడి అన్నం తిని, పెరట్లో వేసిన కుర్చీల్లో నేను, అన్నయ్య కూర్చున్నాము.</p>
                    <p>దూరంగా రాముల వారి గుడిలో 
రామభజన లీలగా వినిపిస్తోంది.వదిన పెంచుతున్న సన్నజాజి పందిరిలోని సన్నజాజులు కమ్మటి వాసంతిక సమిరాలను మోసుకోస్తున్నాయి.</p>
                    <p>ఇందాక చెత్త కుండీ దగ్గర చూసిన పిల్లవాడూ, ఎమిలీ అశయం, ఒక్కసారిగా నేను చేయదగ్గ పనేదో గుర్తు చేసినట్లనిపించింది.</p>
                    <p>మర్నాడే అన్నయ్యతో కలసి అనాధ బాలల సంరక్షణ అశ్రమం స్థాపించడానికి
అవసరమైన ఏర్పాట్ల కోసం
బయలుదేరాను.</p>
                    <p>స్వస్తి</p>
                    <p>రవి కావూరు.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>