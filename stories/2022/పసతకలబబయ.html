<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>పుస్తకాలబ్బాయి - రవి కావూరు కథలు</title>
    <meta name="description" content="పుస్తకాలబ్బాయి.
***************
సింహాద్రి ఎక్స్ ప్రెస్ అనకాపల్లి స్టేషన్లో బయలుదేరడానికి సిద్దంగాఉంది.పరుగున పోయి రోజు ఎక్కే కోచ్ లోకి జొరబడ్డాను.గత మూడు నెలలుగా ఉద్యోగ రీత్యా నేను ప్రతిరోజు అనకాపల్లి...">
    <meta property="og:title" content="పుస్తకాలబ్బాయి - రవి కావూరు కథలు">
    <meta property="og:description" content="పుస్తకాలబ్బాయి.
***************
సింహాద్రి ఎక్స్ ప్రెస్ అనకాపల్లి స్టేషన్లో బయలుదేరడానికి సిద్దంగాఉంది.పరుగున పోయి రోజు ఎక్కే కోచ్ లోకి జొరబడ్డాను.గత మూడు నెలలుగా ఉద్యోగ రీత్యా నేను ప్రతిరోజు అనకాపల్లి...">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">పుస్తకాలబ్బాయి</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>పుస్తకాలబ్బాయి.
***************
సింహాద్రి ఎక్స్ ప్రెస్ అనకాపల్లి స్టేషన్లో బయలుదేరడానికి సిద్దంగాఉంది.పరుగున పోయి రోజు ఎక్కే కోచ్ లోకి జొరబడ్డాను.గత మూడు నెలలుగా ఉద్యోగ రీత్యా నేను ప్రతిరోజు అనకాపల్లి తుని మధ్య తిరగవలసి వస్తోంది.</p>
                    <p>కోచ్ లో వైజాగ్ నుంచి వచ్చేమిత్రుడు సంపదరావు తాను కూర్చున్న సీట్ దగ్గరకు పిలిచేడు.కుశల ప్రశ్నల తరువాత, అలవాటుగా జేబులోంచి విష్ణు సహస్రనామం పుస్తకం తీసి మౌన పారాయణం చేశాను.</p>
                    <p>&quot;గురు&quot; ! ఎప్పుడూ దైవ సంబంధ పుస్తకాలు చదువుతుంటావు కదా! &#x27;ఏమైనా మంచి విషయాలు చెప్పకూడదా? అని సంపదరావంటే,
&quot;ప్రతీ మానవుడు సాటివారిని గౌరవించాలని&quot; &#x27;పరద్రవ్యం ఆశించకూడదని,&#x27; ఇంద్రియ నిగ్రహం వుండాలన్న విషయాల మీద విన్న కథలు చెప్పుకుంటూ పోతూంటే,</p>
                    <p>&quot;పుస్తకాలండి, కొత్త పుస్తకాలు&quot; &quot;పురాణ కథలు, స్త్రీల వ్రతకథలు, పిల్లల నీతి కథలు&quot; అంటూ కొత్త పుస్తకాలు కొంటారా సార్! అంటూ పుస్తకాలు అమ్మేవాడు మా ముందుకు వచ్చేడు.</p>
                    <p>పుస్తకాలు అన్ని దింపించి, చూసి, వద్దులే!ఎం వద్దులే! అంటూ పంపించేయబోయేను. సార్! సార్! &#x27;ఏదైనా ఒక్క పుస్తకం తీసుకోండి&#x27; సార్! అంటూ బ్రతిమాలేడు.</p>
                    <p>సరే. ఆ &quot;వేదాంత రహస్యాలు&quot; పుస్తకం ఇవ్వు అన్నాను.</p>
                    <p>రెండు వందలు సార్! అన్నాడు</p>
                    <p>&quot;ఇంత చిన్న పుస్తకం&quot; ! రెండు వందలా? 
వెర్రివాడిననుకుంటున్నవా! నూటఎభై చేసుకో అంటూ రెండు వందల నోటు ఇచ్చేను.</p>
                    <p>&quot;సార్ ఏమి మిగలదు&quot; సార్! అంటూనే పుస్తకం,నోటు ఇచ్చేడు.</p>
                    <p>వెనక నుంచి &quot;ఓయ్ పుస్తకాలు&quot; అని ఎవరో పిలవగానే అటు వెళ్ళిపోయేడు పుస్తకాలబ్బాయి.</p>
                    <p>కొన్న పుస్తకం కొంత సేపు తిరగేసి అతను ఇచ్చిన నోటు జేబులోకి పెట్టుకుంటూ చూసేను. పుస్తకాలబ్బాయి నేను ఇచ్చిన రెండు వందల నోటే మళ్ళీ నాకు ఇచ్చేసాడు.</p>
                    <p>అయ్యో! వాడికి నష్టమే అనుకుంటూ తిరిగి ఇచ్చేద్దామని చూసేను. వాడు కనబడలేదు.</p>
                    <p>కొంత సేపటికి మళ్లీ అనిపించింది వాడికి అంత నిర్లక్ష్యం ఏమిటి? వచ్చి అడిగితే చూద్దాం లే!.. అనుకుంటూ నా స్టేషన్ రావడంతో దిగిపోయేను.</p>
                    <p>కానీ రాత్రి నిద్ర పట్టలేదు. ఇన్ని పుస్తకాలు చదివి నేను నేర్చుకున్నదేమిటి? వాడి డబ్బు నాకు పరద్రవ్యమే కదా!</p>
                    <p>మర్నాడు ట్రైన్ లో మళ్ళీ కనబడ్డాడు. పిలిచి వాడి డబ్బు ఇచ్చేసి 50 అడిగేను.</p>
                    <p>వాడు, &#x27;సార్! &quot;మీరే నన్ను క్షమించాలి&quot;. నేను కావాలనే మీకు రెండు వందలు ఇచ్చేను అన్నాడు. అవునా! ఎందుకు? అన్నాను ఆశ్చర్యంగా.</p>
                    <p>సార్. నేను మిమ్మలని గత రెండు నెలలుగా ఈ ట్రైన్లో చూస్తున్నాను. నేను వైజాగ్ నుండి తుని వరకు పుస్తకాలు అమ్మి దిగిపోతు వుంటాను. అనకాపల్లి దాటిన తరువాత పెద్దగా బేరాలు వుండవు. మీరు చెప్పేవి వింటు వుంటాను. కానీ మీరు చెప్పేవి ఎంత వరకు పాటిస్తారో తెలుసుకోవాలని కుతూహలం కలిగింది.</p>
                    <p>&quot;అందుకే అలా చేసేను&quot;, మరోలా అనుకోకండన్నాడు.</p>
                    <p>పుస్తకాలబ్బాయి, నేను ఇంకా నేర్చుకోవలసినది చాలా వుందని చెప్పకనే చెప్పేడు.</p>
                    <p>స్వస్తి
రవి కావూరు.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>