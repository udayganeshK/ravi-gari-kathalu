<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>పార్వతమ్మ - రవి గరి కథలు</title>
    <meta name="description" content="“#మాచిత్రానికిమీకథ”">
    <meta property="og:title" content="పార్వతమ్మ - రవి గరి కథలు">
    <meta property="og:description" content="“#మాచిత్రానికిమీకథ”">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">పార్వతమ్మ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>“#మాచిత్రానికిమీకథ”</p>
                    <p>శీర్షిక: పార్వతమ్మ
*****************</p>
                    <p>&quot;బాబు రఘుబాబు&quot; &#x27;ఇదిగోండి మీ కాఫీ&#x27; &quot;వర్ధనమ్మ ఇదిగోండి&quot; &#x27;మీ ఫ్రూట్ జూసు అంటూ&#x27; ట్రే పట్టుకొచ్చింది పార్వతమ్మ.</p>
                    <p>టై కట్టుకుంటున్న రఘుబాబును ఓరకంట చూసింది అతని ప్రాణసఖి వర్దిని.</p>
                    <p>&quot;రఘు&quot; మనం మొదలు పెట్టబోయే బిజినెస్ విషయంలో ప్లాన్ ఏ, ప్లాన్ బి లో ఎదో ఒకటి నిర్దారించుకోవాల్సిన సమయం వచ్చేసింసంది వర్దిని చేతిలో పెన్ను తాటిస్తూ.
 
&quot;ఒక సారి మళ్ళా ఆ రెండు ప్లాన్స్ చెప్తావా? అన్నాడు రఘు ఆమె వైపు చూడకుండానే.</p>
                    <p>&quot;బాబు కాఫీ చల్లారిపోతుంది.&quot; మీరు కాఫీ తాగండి బాబు అంది పార్వతమ్మ వాళ్ళ సంభాషణకు అడ్డుకట్ట వేస్తూ. 
 
ఎదో కొత్త కంపెనీ పెట్టాలని ఈ దంపతుల కోరిక. ఆ కబుర్లు ఒక పట్టాన తెమేలివి కావని పార్వతమ్మకు తెలుసు.</p>
                    <p>పార్వతమ్మ, రఘుబాబు తండ్రి రాఘవరావుకి దూరపు బంధువు. 
భర్త అర్ధాంతరంగా కాలం చేయడంతో పదిహేనేళ్ళ కొడుకుతో దిక్కు తోచని స్థితిలో రాఘవరావు పంచన చేరింది పార్వతమ్మ.</p>
                    <p>రాఘవరావు విశాఖపట్నం దగ్గర చోడవరానికి దగ్గరలో దామనాపల్లి గ్రామంలో పది ఎకరాల భూకామందు. చిన్న చిన్న కాంట్రాక్టు పనులు కూడా చేస్తూ వుంటాడు. ఉన్న ఒక్క కొడుకు రఘుబాబు బాగా చదువుకొని నేషనల్ డిజైన్ ఇన్స్టిట్యూట్ అహమ్మదాబాద్లో ఇంజినీరింగ్ చేసేడు. అక్కడే తన కన్నా జూనియర్ అయిన వర్దినిని ఇష్టపడ్డాడు. ఇరుకుటుంబాల అంగీకారంతో మూడేళ్ళ క్రితం వర్దినికి మూడు ముళ్ళు వేసేడు రఘుబాబు.</p>
                    <p>&quot;ఒక్కడివే కొడుకువి&quot; &#x27;అటు ఇటు పోవడం&#x27; ఎందుకు?అని రాఘవరావు అనడంతో దంపతులు ఇద్దరు, విశాఖపట్నంలోనే తెలిసిన మిత్రుని ఐ టి కంపెనీలో పనిచేస్తున్నారు రెండేళ్ల బట్టి.</p>
                    <p>తల్లిలా కనిబెట్టుకొని ఇద్దరికీ వండిపెడుతుందని పార్వతమ్మనీ వీళ్ల దగ్గర పెట్టేడు రాఘవరావు.</p>
                    <p>ఇక్కడ తనకి బాగానే వున్నా తన కొడుకు రాఘవరావు గారి ఇంట్లో ఎలా వున్నాడో ఎలా చదువుతున్నాడోనని? పార్వతమ్మకి బెంగ.ఈ దంపతులు తన కొడుక్కి ఎదో ఒక వుద్యోగం ఇప్పించకపోరని చిన్న ఆశ. అందుకనే వాళ్ళు వ్యాపారాల గురించి మాట్లాడుకునేటప్పుడు ఓ చెవి అటు పడేస్తుంది పార్వతమ్మ.</p>
                    <p>రోజు కాఫీ తాగిన వెంటనే బయలుదేరిపోయే ఆ దంపతులు ఇంకా బయలుదేరక పోవడం చూసి లోపలికి వెళ్ళిపోయింది పార్వతమ్మ</p>
                    <p>పార్వతమ్మ లోపలకి వెళ్లిన తరవాత వర్దిని రఘుతో ..</p>
                    <p>“రఘు”.. ప్లాన్ ఏ లో ఎక్కువ మంది స్థానికులకు ఉపాథి కల్పించవచ్చు. కానీ తగిన స్థలం కోసం ఇక్కడైతే ఎక్కువ పెట్టుబడి పెట్టాలి.</p>
                    <p>ప్లాన్ బి లో ఇప్పటికే వున్న కంపెనీలకు మనం నేర్చుకున్న సాంకేతిక పరిజ్ఞానం అమ్మజూపడం చేయాలి అంది.</p>
                    <p>&quot;ప్లాన్ ఏ గురించి చెప్పు&quot; వర్దిని అన్నాడు రఘు.</p>
                    <p>&quot;రఘు మన ఇద్దరం మల్టీ మీడియా, యానిమేషన్ రంగంలో&quot; మంచి నిపుణత కలిగిఉన్నాం.</p>
                    <p>కానీ మల్టిమీడియా గురించి, దానిలో వుండే ఉపాధి అవకాశాలు గురించి ప్రజలకు తెలిసింది చాల తక్కువే.</p>
                    <p>కొద్దిగా డ్రాయింగు, పెయింటింగ్ మీద అవగాహన వుండి, ఓపిక,కష్టపడే తత్త్వం ఉన్నవాళ్లు తొందరగానే ఆదాయం ఆర్జించుకోగలరు.</p>
                    <p>‘యు నో’ మనం మల్టిమీడియా గురించి బాగా ఎడ్యుకేట్ చేయవలసిన అవసరం వుంది.</p>
                    <p>చాల మందికి మల్టీమీడియా అంటే ప్రింట్ ఇంటర్నెట్, ఆడియో,వీడియో కంటెంటే గుర్తు కొస్తాయి.</p>
                    <p>చాల కాలం మల్టీ మీడియా అంటే కార్టూన్ మరియు యానిమేషన్ సినిమాల వరకే పరిమితం అయివుండేది,
కానీ కొన్నేళ్ల క్రితం బాహుబలి సినిమా అఖండ విజయంతో మన దేశంలో యానిమేషన్ కొత్త పుంతలు తొక్కుతోంది.
 
ఇప్పుడు,గ్రాఫిక్స్,వెబ్ డిజైనింగు రంగంలో కూడా మంచి ఉపాధి అవకాశాలు వున్నాయి. గేమ్ డిజైనింగు ,మొబైల్ అప్స్ అన్నిటిలోను గ్రాఫిక్స్ బాగా వాడుతున్నారు .</p>
                    <p>ప్రభుత్వాలు ఈ రంగంలో అనేక లక్షల మందికి ఉపాధి దొరుకుతుందనే విషయాన్నీ గమనించి ఈ రంగాన్ని బలోపేతం చేయడానికి ఆలోచనలు చేస్తున్నాయి. దీన్ని మనం ఉపయోగించుకోవాలి.</p>
                    <p>ప్లాన్ ఏ లో ఎక్కువ మందికి మనం ఉపాధి కల్పించవచ్చును, కానీ మనకి స్థలమెక్కువ అవసరం అవుతుంది. అందుకు ఖర్చు కూడా ఎక్కువే. విశాఖపట్నం లాంటి ఊరులో ఆ ఖరీదు పెట్టి కొనడం మన వల్ల కాదంది వర్దిని.</p>
                    <p>వెనుక గదిలో వీరి మాటలన్నీ వింటోంది పార్వతమ్మ. ఆవిడకి స్థలం ఖరీదు, కొడుకు బాగా బొమ్మలు వేయడం మాత్రమే బుర్రలోకి ఎక్కేయి.</p>
                    <p>చీర మెడ నిండుగా కప్పుకొని, నెమ్మదిగా రఘుబాబు దగ్గరికి వచ్చింది.</p>
                    <p>&quot;బాబు&quot; రఘుబాబు! మీ మాటలు వింటున్నాను. మీరేమి అనుకోనంటే &quot;ఒక్క మాట&quot; బాబు.</p>
                    <p>వర్ధనమ్మ ఇక్కడి భూముల ఖరీదు గురించి చెబుతున్నారు. మీ ఊర్లో వున్న మీ భూములు చోడవరంకి దగ్గిరే బాబు.</p>
                    <p>అక్కడ చుట్టూ పక్కల ఊర్లలో డిగ్రీలు చదివి సరయిన ఉద్యోగాలు లేక ఎంతో మంది కుర్రాళ్లు అరకొర వ్యవసాయంతో బ్రతుకుతున్నారు.</p>
                    <p>విశాఖపట్నం నుంచి చోడవరం గంట లోపులే వెళ్లిపోవచ్చు.</p>
                    <p>వర్ధనమ్మ చెబుతున్న అదేంటి బాబు!
ఆ …. ఆ యానిమేషన్ పరిశ్రమ అక్కడే పెట్టుకోవచ్చు. మీ భూములే కనుక అక్కడ ఖర్చు ఉండదు అంది.</p>
                    <p>రఘు బాబు కళ్ళు మెరిసేయి. ఎంత చక్కటి సలహా ఇచ్చేరు పార్వతమ్మగారు &quot;నాకసలు తోచనేలేదన్నాడు&quot;.</p>
                    <p>&quot;వరం డియర్&quot; &#x27;మనం ప్లాన్ ఏ నే&#x27; అమలుపర్చబోతున్నాం.. పద… 
ఈ రోజే చోడవరం వెళ్లి నాన్నతో మాట్లాడదాం.భూమి కూడా చూసినట్లు ఉంటుంది అన్నాడు.</p>
                    <p>మరో నాలుగు నెలల తరువాత 
“రాఘవ మల్టీమీడియా ట్రైనింగ్ అండ్ ఎంప్లాయిమెంట్ సెంటర్” చోడవరంలో ప్రారంభమయ్యింది.</p>
                    <p>పార్వతమ్మ కొడుకు మొదటి బ్యాచ్లోనే జాయిన్ అయ్యేడు.</p>
                    <p>స్వస్తి 
రవి కావూరు</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>