<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ప్రియమైన నాన్న గారు</title>
    <meta name="description" content="#స్వీయానుభవం_1">
    <meta property="og:title" content="ప్రియమైన నాన్న గారు">
    <meta property="og:description" content="#స్వీయానుభవం_1">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">ప్రియమైన నాన్న గారు</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">family</span> <span class="tag">travel</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#స్వీయానుభవం_1</p>
                    <p># ప్రియమైన నాన్న</p>
                    <p>ముందుగా ఈ అంశం మీద వ్రాయవచ్చని ఆలోచన చేసిన అడ్మిన్లు అందరికీ కృతఙ్ఞతాభినందనాలు.</p>
                    <p>మా నాన్నగారు కీ.శే. కావూరు శ్రీనివాస రావు గారు మా కుటుంబ సభ్యులందరికీ నిత్యస్మరణనీయులు.</p>
                    <p>వారు 1931 లో ఒరిస్సా జయపురంలో జన్మించి, బాల్యంలోనే తండ్రిని,తల్లిని కోల్పోయి,వారి చిన్నాన్నగారి సంరక్షణలో
ఇంటర్ వరకు చదివి, తాను ఎవరికి భారం కాకూడదని తలచి ఒక శ్రేయోభిలాషి ఆదరణతో విద్యుత్ శాఖలో చేరి అంచెలంచెలుగా ఎదిగి ఆ శాఖలో అకౌంట్స్ అధికారిగా పదవి విరమణ చేసేరు.</p>
                    <p>వారికి మేము నలుగురు మగ సంతానం.</p>
                    <p>మా నాన్నగారు మాకు నీతి బోధనలేమి చేసేవారు కాదు గానీ, వారి ప్రవర్తనతోనే అన్ని చేసి చూపించేవారు.</p>
                    <p>మా నాన్నగారు మా అమ్మను, ఎంతో ప్రేమతో, గౌరవంతో చూసేవారు. పేరుతో పిలిచేవారు. చిన్నప్పుడు వారు మా ఎదురుగా వాదులాడుకోవడం ఏనాడూ చూడలేదు. ఇప్పుడు మేము కూడా వారి లాగే..</p>
                    <p>చిన్నతనంలో ఇంట్లో ఆంధ్రప్రభ సచిత్ర వారపత్రిక తెప్పించేవారు. మా నాన్నగారు చూడకుండా ఆ పత్రిక చదవడానికి ప్రయత్నం చేసేవారము. ఆయన అది చూసినా, చూడనట్లు వుండేవారు. దానివల్ల పన్నెండు సంవత్సరాల వయస్సులోనే మాకు సాహిత్యాభిలాష కలిగేలా చేసేరు మా నాన్నగారు.</p>
                    <p>ఆయన అప్పుడప్పుడు సిగరెట్ కాల్చేవారు. ఇంటర్లో మేం అటువంటి పని చేయబోతే, ఒకటే చెప్పేవారు. &quot;మీరు పెద్దవారై ఆర్జనపరులయిన తరువాత మాత్రమే మీకు నచ్చిన విధంగా వుండండి. నా దగ్గర వున్నంతవరకు ఇవి కుదరవు అని చెప్పేవారు. ఈ రోజున మాలో ఎవరికి ఆ అలవాట్లు లేవు.</p>
                    <p>ఆ రోజుల్లో ఆదాయం తక్కువ. 
చేసే ఉద్యోగంలో కాంట్రాక్టర్లు, చిన్న చిన్న బహుమానాలు ఇవ్వజూపిన మా నాన్న గారు నిష్కర్షగా తిరస్కరించేవారు. 
ఉన్న దాంట్లోనే సంతృప్తిగా వుండాలన్న ఇంగితాన్ని ఆయన మాకు చెప్పకనే చెప్పేవారు. ఈ రోజు ఆయన చూపిన బాటలోనే మా నలుగురి అన్నదమ్ముల కుటుంబాలు ముందుకు సాగుతున్నాయి.</p>
                    <p>ఆయనకు స్వాభిమానం ఎక్కువ. రిటైర్ అయిన తరువాత రోజుకొక సిగరెట్ కాల్చేవారు. ఒక రోజు ఒళ్లో కూర్చున్న మనవరాలు &quot;తాత గారు పొగ త్రాగుట హానికరం అని చెబుతున్నారు కదా! అంది.
వెంటనే తాగుతున్న సిగరెట్టును ఒక దమ్ము లాగి, నులిమి కింద పడేసి &quot;ఇంకెప్పుడు తాగను తల్లి&quot; అంటూ మరెప్పుడూ సిగరెట్ ముట్టలేదాయన. మేం చేస్తున్న వృత్తి ఉద్యోగాలలో మాదీ అదే పంథా.</p>
                    <p>చిన్న ఉద్యోగిగా, జీవితం ప్రారంభించి 
తనకంటూ ఒక సొంత ఇల్లు కట్టుకోలేక పోయినా, తన పిల్లలు అమెరికాలో కట్టుకున్న భవంతులలో నివసించి, 
అనేక ప్రదేశాలు దర్శించి, పోగొట్టుకున్న బాల్యాన్ని కుటుంబ సభ్యుల ఆప్యాయతలో వెతుకున్నరాయన.</p>
                    <p>84 సంవత్సరాలు అరోగ్యకరమైన జీవితాన్ని గడిపి, న్యూమోనియా వ్యాధితో, అందరి కుటుంబ సభ్యులు చెంతనుండగా 2014 లో భౌతికదేహాన్ని విడిచిపెట్టారు మా నాన్నగారు.</p>
                    <p>వారు మాకు చూపిన బాట రాచబాట.</p>
                    <p>పితృదేవోభవ అన్న ఆర్షవాక్యానికి వారు అన్ని విధాలా అర్హులు.</p>
                    <p>వుయ్ లవ్ యు నాన్నగారు…</p>
                    <p>స్వస్తి</p>
                    <p>రవి కావూరు….</p>
                    <p>విత్ శేఖర్ కావూరు
బుష్ కావూరు
గిరి కావూరు.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>