<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>శారద</title>
    <meta name="description" content="చిత్ర కథ వల్లరి 6">
    <meta property="og:title" content="శారద">
    <meta property="og:description" content="చిత్ర కథ వల్లరి 6">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">శారద</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>చిత్ర కథ వల్లరి 6</p>
                    <p>శారద</p>
                    <p>ట్రైన్ బయలుదేరింది. శారద ఏసీ కంపర్ట్మెంట్లో కుదురుకుంది. అప్పటి దాకా కబుర్లు చెప్తూన్న శారద పెద్ద కూతురు పల్లవి, కిటికీవైపు తిరిగి కిటికీ లోంచి పరుగెడుతూ వెనక్కి పోయే చెట్లు, అక్కడడక్కడ మిణుకు మిణుకుమనే దీపాలు చూసి సరదా పడిపోతోంది.</p>
                    <p>శారద తల్లి రత్నమాంబ, తండ్రి సుందరరావు, ఏసీ కంపర్ట్మెంట్లోని చల్లదనాన్ని ఆస్వాదిస్తున్నారు.</p>
                    <p>శారద ఒళ్లోని టింకు గాడు బద్ధకంగా అటునుంచి ఇటు కదులుతున్నాడు.</p>
                    <p>శారద ఆలోచనలో పడింది. రెండవ కాన్పు కోసమని తన కంపెనీ రూల్స్ ప్రకారం ఆరు నెలలు సెలవు తీసుకుంది. బిడ్డ పుట్టిన తరువాత సెలవు ఎక్కువ అవసరమని తెలుసుకాబట్టి కాన్పు ఇంకా ఒక నెల ఉందనగా సెలవు తీసుకుంది. ఇంకా ఒక నెల సెలవు మిగిలుంది.</p>
                    <p>అమ్మ-నాన్న, తోడుగా ఉండటం తో సుఖ ప్రసవం, పిల్లాడి ఆలనపాలన సవ్యంగా సాగిపోయేయి. ఇంకా ఇల్లు చేరుకున్నాక, తాను ఒక్కర్తే ! ఇటు ఇద్దరు పిల్లలు, అటు భర్త వివేక్ షిఫ్ట్ డ్యూటీలు, తన ఉద్యోగం, ఆరోగ్యంగానే ఉన్న 80 ఏళ్ల మావగారి బాగోగులు చూడాలంటే తన వల్ల అవుతుందా అనే ఆలోచనికి
నీరసం ముంచుకొచ్చింది శారదకి.</p>
                    <p>పాపం వివేక్! తనకు ఎంతో సాయం చేస్తాడు. తన సాయం లేకపోతే తాను ఎంత కష్టపడాల్సి వచ్చేదో? వివేక్ గుర్తుకు రాగానే, పెదవుల మీద చిరునవ్వు తళుక్కున మెరిసి మాయమైంది శారదకి. &#x27;స్వీట్ బోయ్: అనుకుంది మనసులో.</p>
                    <p>ఒళ్ళో ఉన్న టింకు గాడు ఇబ్బందిగా కదులుతున్నాడు. ఇందాకే కదా! పాలు పట్టేను? ఏమిటి వీడి ఇబ్బంది? అంటూ టింకు గాడి వైపు చూసింది శారద. అమ్మను చూసి టింకుగాడు నవ్వేడు. ఏదో కావలన్నట్టు, చిన్నగా ఏడుపు మొదలెట్టేడు.</p>
                    <p>నెమ్మదిగా నిద్రపుచ్చడానికి ప్రయత్నం చేసింది శారద. టింకు గాడు స్వరం పెంచి బిగ్గరగా ఏడవటం మొదలెట్టేడు. వాడి ఏడుపు నిశబ్దంగా ఉన్న కంపర్ట్మెంట్లో బిగ్గరగా వినబడసాగింది. పక్క బెర్తుల్లో వాళ్ళు,ఒకటి రెండు సార్లు తనవైపు చూస్తూ ,ఇబ్బందిగా మొహాలు పెట్టడం గమనించింది శారద.</p>
                    <p>నెమ్మదిగా టింకుగాడిని పొత్తిళ్లలోనికి తీసుకొని,మంద్ర స్వరంతో వూ….. &quot;మానస సంచరరే, బ్రాహ్మణి మానస సంచరరే&quot; అంటూ సదాశివ బ్రహ్మేందుల వారి కృతి (త్యాగరాజ స్వామి) వారి కీర్తన నెమ్మదిగా, శృతిబద్దంగా పాడటం మొదలెట్టింది శారద.</p>
                    <p>రాగయుక్తంగా, మనస్సుని ద్రవిభూతం చేసే ఆ సుమధుర సంకీర్తన ఎంత నెమ్మదిగా పాడిన కూడా,కంపర్ట్మెంట్లో నిద్రలోకి జారుకుంటున్న ప్రయాణికులకు 
వినులకువిందుగా తాకింది. అబాల గోపాలం ఎరిగి ఆ దివ్య సంకీర్తన, టింకుగాడినే కాదు, ఆ చుట్టుపక్కల నిద్రిస్తున్నవారికి జోల పాడినట్టయింది.</p>
                    <p>పాట వింటూ టింకుగాడు అదమరిచి నిద్రపోయేడు.నిద్రలో నవ్వుకుంటున్నాడు.</p>
                    <p>పాట పూర్తయిన తరువాత, తల్లి రత్నమాంబ, ఒసేయి శారద! &#x27;ఎప్పుడో ఇంజినీరింగులో చేరకముందు నేర్చుకున్న సంగీతం&#x27;, పెద్దగా ప్రాక్టీసు లేకపోయినా ఎంత బాగా పాడేవు అమ్మలు! మళ్ళీ ప్రాక్టీసు మొదలు పెట్టకూడదా తల్లి? అంది.</p>
                    <p>అమ్మా! నిజం చెప్పనా అమ్మా! నాకు సంగీతం అంటే ప్రాణం. నాకు సంగీతం అంటే ఎంతో ఇష్టం అమ్మ.పాటలు పాడుకుంటూ నన్ను నేనే మైమర్చిపోతాను.</p>
                    <p>కానీ ఈ రోజుల్లో వాటిని సాధన చేసి, సంగీతంలోని అలౌకిక ఆనందాన్ని పొందే అవకాశం మాలాంటి వారికి అవకాశం ఎక్కడుందమ్మా?.</p>
                    <p>ప్రతి ఇంటా ఇంజినీరింగ్ చదువులు, చాలా చోట్ల క్యాంపస్ నియామకాలు, ఎక్కడెక్కడో ఉద్యోగాలు, ఉద్యోగాల్లో టార్గెట్ల వత్తిళ్ళు, సాటి ఉద్యోగుల మధ్య పోటీలో ఎలా నెగ్గుకురావడం అనే నిత్య జంజాటం, ఈ లోగా పెళ్ళివయస్సు అంటూ బాధ్యత నెరవేర్చే తపనలో, తల్లి తండ్రుల వత్తిడులతో, ఇష్టమైన లలిత కళలు పట్టించుకునే సమయం లేకుండా పోయిందమ్మా మా జనరేషన్ వాళ్ళకి.</p>
                    <p>మా తరం వాళ్ళు, లక్షల జీతముందా? కోటిన్నర పెట్టి విల్లా కొన్నమా? పిల్లగాడ్ని ఇంటర్నేషనల్ స్కూల్లో వేశామా? ఈరకమైన ఆలోచనతోనే జీవిస్తున్నారు.</p>
                    <p>&quot;సంగీతం కూడు పెట్టదని&quot; పెద్దలు చెప్పిన మాటే కదమ్మా ! అందువల్లే నేను అందరిలాగే ఉద్యోగం చేస్తున్నాను. లేకపోతే హాయిగా ఇంట్లోనే వుంటూ, పిల్లల్ని, పెద్ద వాళ్ళని,ఒక కంట
చూసుకుంటు, నాకు నచ్చిన సంగీతం ప్రాక్టీస్ చేసుకుంటూ బతికేయాలని ఉంది
అంది శారద.</p>
                    <p>&quot;నువ్వు చెప్పింది నిజమేనమ్మ&quot;. పరిస్థితులు అలానే ఉన్నాయి. మధ్య తరగతి వాళ్ళం!మనకివి తప్పవు అంది రత్నమాంబ.</p>
                    <p>తెల్లారింది. అందరూ సామాన్లు సద్దుకుంటున్నారు. శారద వాళ్ల బెర్తు దగ్గరకి, పంచకట్టు ఉన్న ఓ 60 ఏళ్ల మనిషి వచ్చేడు.</p>
                    <p>శారదను చూస్తూ, &#x27;అమ్మా నిన్న రాత్రి మీరేన&#x27;! త్యాగరాజకీర్తన పాడేరు. &#x27;చాలా చక్కని కంఠం&#x27; అమ్మా మీది ! నేను విశాఖపట్నంలో ఒక సంగీత నృత్య పాఠశాల నడుపుతున్నాను.</p>
                    <p>మీలాంటి ఒక గాయకురాలి గురించి వెతుకుతున్నాను. నెలకి 25 వేలు ఇవ్వగలను. మీకు కుదిరితే వారం రోజుల్లో, నా కార్డులో ఉన్న నా మొబైల్ కి ఫోన్ చేయండి అంటూ విజిటింగ్ కార్డు శారద చేతిలో పెట్టి ట్రైన్ దిగేడు.</p>
                    <p>భుజం మీద టింకు గాడ్ని వేసుకొని, ఈ విషయం వివేక్ తో మాట్లాడాలి అనుకుంటూ రైలు దిగింది శారద.</p>
                    <p>స్వస్తి</p>
                    <p>KVS RAVI….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>