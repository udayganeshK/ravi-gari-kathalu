<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>సులక్షణ, నిరంజన్  ల వివాహవేడుక... - రవి కావూరు కథలు</title>
    <meta name="description" content="#కథ మాది-ముగింపు మీది.
✍✍✍✍✍✍✍✍✍✍✍✍✍✍✍✍✍✍✍">
    <meta property="og:title" content="సులక్షణ, నిరంజన్  ల వివాహవేడుక... - రవి కావూరు కథలు">
    <meta property="og:description" content="#కథ మాది-ముగింపు మీది.
✍✍✍✍✍✍✍✍✍✍✍✍✍✍✍✍✍✍✍">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">సులక్షణ, నిరంజన్  ల వివాహవేడుక...</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#కథ మాది-ముగింపు మీది.
✍✍✍✍✍✍✍✍✍✍✍✍✍✍✍✍✍✍✍</p>
                    <p>సులక్షణ, నిరంజన్ ల వివాహవేడుక...</p>
                    <p>పచ్చని మామిడి తోరణాలతో, బంధుమిత్రుల కోలాహలంతో, పట్టుపరికిణీలలో మెరిసిపోతున్న అందమైన కన్నెపిల్లలతో సందడి సందడిగా ఉంది కల్యాణమండపం.</p>
                    <p>రిసెప్షన్ జరుగుతోంది. తెల్లవారు ఝాము ముహూర్తం కావటంతో, నిద్ర చెడగొట్టుకోవడం ఇష్టం లేని స్నేహితులూ , బంధువులు అందరూ రిసెప్షన్ కే విచ్చేశారు..!</p>
                    <p>అందర్నీ దగ్గరుండి ఆహ్వానించి, పలకరిస్తూ, మర్యాదలు చేస్తూ ఇరువైపు పెద్దలూ హడావిడిగా అటూ ఇటూ తిరుగుతున్నారు సంతోషంగా.</p>
                    <p>కానీ , వధూవరుల ఇద్దరి ముఖంలో కనపడాల్సిన పెళ్ళి కళ, సంతోషం మాత్రం కనపడటం లేదు. ఒకరి వైపు ఒకరు చూసుకోకుండా మౌనంగా కూర్చున్న వాళ్ళిద్దరు కనీసం మనస్పూర్తిగా చిరునవ్వు కూడా తమ ముఖాలపై నిలపలేక పోతున్నారు.</p>
                    <p>విచిత్రమైన వాళ్ళ మౌనానికి, ఆ ఉదాసీనతకు అర్థం ఏమై ఉంటుంది!? స్టేజ్ ఎదురుగా కూర్చొని వాళ్ళనే తదేకంగా చూస్తున్న రామలక్ష్మికి అర్థం కాలేదు.</p>
                    <p>రామలక్ష్మి , వధువు సులక్షణకు ప్రాణ స్నేహితురాలు. ఇద్దరు ఇంజనీరింగ్ వరకు కలిసి చదువుకున్నారు.</p>
                    <p>రెండేళ్ల క్రితం రామలక్ష్మి పెళ్లై భర్తతో కలిసి విదేశాలకు వెళ్ళిపోయింది. రెండు రోజుల క్రితమే ఇండియా వచ్చిన రామలక్ష్మి, ఈ పెళ్ళి హడావుడి వలన సులక్షణ తో ఎక్కువ సమయం గడపలేక పోయింది.</p>
                    <p>సులక్షణ పక్కనే కూర్చున్న వరుడు నిరంజన్ ముఖం కూడా కత్తి వేటుకి నెత్తురు బొట్టు లేకుండా పాలిపోయి ఉంది.</p>
                    <p>పరిశీలనగా చూసిన వారికి, ఆ ఇద్దరి కళ్ళల్లో ఆందోళన అదిమిపెట్టి ఉన్నట్టు అర్థమవుతుంది.</p>
                    <p>&#x27;వీళ్ళిద్దరికీ ఈ పెళ్లి ఇష్టం లేదా !?
లేదంటే వీళ్ళు ఇలా ఉండడానికి కారణం మరింకేమైనా ఉందా!? 
వీళ్ళు ఇలా ఉన్న విషయం వాళ్ళిద్దరి తల్లిదండ్రులు గుర్తించ లేదా !?
గుర్తించీ పట్టించుకోలేదా!? అయితే ఎందుకు!? ఈ పెళ్లి పెద్దవాళ్ల బలవంతంతో జరుగుతుందా!?</p>
                    <p>సులక్షణ నిరంజన్ లు మంచి చదువులే చదివి, పెద్ద ఉద్యోగాలే చేస్తున్నారు కదా!
ఒకవేళ వాళ్ళకు ఈ పెళ్లి ఇష్టం లేకపోతే ఆ విషయం పెద్దలకు తెలియజేయగల మెచ్యూరిటీ ఇద్దరికీ ఉంది కదా!?</p>
                    <p>ఇప్పుడు తను వెళ్ళి సులక్షణ తో మాట్లాడలేదు మరి విషయం ఎలా తెలుస్తుంది!?</p>
                    <p>విస్పోటనం చెందబోయే అగ్నిపర్వతంలా ఏదో రహస్యాన్ని హృదయంలో అది మీ పెట్టుకున్నట్టున్న వీళ్ళిద్దరిలో ఎవరైనా పెళ్లి జరిగే లోపు…</p>
                    <p>&quot;మా కి పెళ్లి ఇష్టం లేదు అని బరస్ట్ అవుతారా!!?&quot;</p>
                    <p>లేదంటే వీళ్ళిద్దరూ ఇంకెవరినైనా ప్రేమించారా!?</p>
                    <p>రేపటి లోపు వీళ్ళ లవర్స్ లో ఎవరైనా వచ్చి ఈ పెళ్లి జరగడానికి వీలు లేదు అని అరిచి గోల చేసి ఆపేస్తారా...!?</p>
                    <p>అసలీ పెళ్ళి సవ్యంగా జరుగుతుందా!?&#x27;</p>
                    <p>రామలక్ష్మి మనస్సు పరి పరి విధాల ఆలోచిస్తూ ఉంది. ఇంతలో స్టేజ్ కు ఓ వైపు ఉన్న ఆర్కెస్ట్రా వారి నుండి అప్పటి వరకు వినిపిస్తున్న పాటలు టక్కున ఆగాయి.</p>
                    <p>ఆలోచనలో ఉన్న రామలక్ష్మి, ఉలిక్కిపడి ఆందోళనగా స్టేజ్ వైపు చూసింది.</p>
                    <p>ఆర్కెస్ట్ర జరుగుతున్న దగ్గరున్న ద్వారం నుంచి ఒక లేడీ సబ్ ఇన్స్పెక్టర్, ఇద్దరు పోలీసులు లోపలికి ప్రవేశించేరు. 
 
పాటలు వింటున్న ఒక యువతిని ఎదో ప్రశ్నించేరు. కళ్యాణమండపం దగ్గరకి రాసాగేరు.</p>
                    <p>వేదిక మీద ఆశీర్వదించడానికి వచ్చిన వారి మధ్య నున్న ,నిరంజన్ ఒక్క సరిగా బిగుసుకు పోవడం గమనించింది రామలక్ష్మి.</p>
                    <p>ఆమెకు ఒక్క సరిగా ఎదో స్పురించింది. దిగ్గున లేచింది. స్టేజి దగ్గరకు వెళ్లబోతున్న లేడీ సబ్ ఇన్సస్పెక్టర్ దగ్గరకు వెళ్ళింది.</p>
                    <p>నమస్తే మేడం అంటూ పలకరించబోతూ
ఒక్క సారిగా ఆశ్చర్యంగా ఇన్స్పెక్టర్ వైపు చూసి హే.. ఉమ… నువ్వేప్పుడు పోలీసు డిపార్ట్మెంట్లో చేరేవే అంటూ ప్రశ్నించింది రామలక్ష్మి.</p>
                    <p>అరే రమ…? నువ్వెంటే ఇక్కడ? అంటూ ఇన్స్పెక్టర్ ఉమ, లాఠీతోనే రామలక్ష్మిని హగ్ చేసుకుంది.</p>
                    <p>స్టేజ్ మీద నిలబడిన సులక్షణ,నిరంజన్ మొహాలలో కొంత రిలీఫ్ ని గమనించింది రామలక్ష్మి.</p>
                    <p>ఉమని వేదిక కింద ముందు వరుసలో నున్న ఖాళీగా ఉన్న సీట్ల దగ్గరకి తీసుకెళ్లి, మాటల్లో పెట్టింది రామలక్ష్మి.</p>
                    <p>మాటల్లోనే, తామిద్దరూ కాలేజీ హాస్టల్ వదిలిన, తరువాత, ఎం ఎస్ చదవడానికి జర్మనీ వెళ్లడం, తిరిగి ఎప్పుడు ఇండియా వచ్చింది, పెళ్లికి ఎలా రావడం జరిగిందో చెప్తూ రామలక్ష్మి నువ్వెంటే! ఉమ? ఇక్కడ ఈ పోలీస్ డ్రెస్లో? అంటూ అరా తీసింది రామలక్ష్మి.</p>
                    <p>కాలేజ్ లో మన బాస్కెట్ బాల్ ప్రాక్టీస్ నా పోలీస్ సెలక్షన్ కి ఎంతో ఉపయోగపడిందే రమ, అంటూ ఉమ, తాను సబ్ ఇన్స్పెక్టర్ సెలెక్షన్స్ లో ప్రధమురాలిగా రావడం, చదువుకున్న ఊరు లొనే పోస్టింగ్ రావడం, క్రైమ్ బ్రాంచ్ సబ్ ఇన్స్పెక్టర్ గా తన ఉద్యోగం ప్రారంభం కావడం మొదలైన వివరాలు చెప్పింది.</p>
                    <p>ఒక కేసు దర్యాప్తులో, ఇక్కడ కొంత సమాచారం దొరుకుతుందని వచ్చిన ఒక 
లీడ్ తోఇటు వచ్చేమని, కానీ ఇక్కడ అటువంటి పరిస్థితి కనబడలేదని, చుట్టూ పరిశీలిస్తూనే జవాబు ఇచ్చింది ఉమ.</p>
                    <p>ఉండు…వధూవరులను పరిచయం చేస్తాను అంటూ స్టేజి మీదకు తీసుకెళ్లి, సులక్షణ నిరంజన్లను పరిచయం చేసింది రామలక్ష్మి.</p>
                    <p>ఇన్స్పెక్టర్ తో అంత చనువుగా మాట్లాడుతున్న, రామలక్ష్మిని చూసిన సులక్షణ నిరంజన్లు, కొంత తేలిక పడ్డారు.</p>
                    <p>కాబోయే దంపతులకు దగ్గరకు వచ్చి సారీ, అనగానే, సులక్షణ నిరంజన్లు బిత్తరపోయేరు. వాళ్ల చూపులను చూసిన ఉమ...సారి ఉత్త చేతులతో వచ్చేను మీ కోసం కనీసం బొకే అయిన ఇవ్వలేక పోయేను అని ఉమ అనగానే వాళ్లిద్దరూ ఒక జీవం లేని నవ్వుఒకటి నవ్వేరు.</p>
                    <p>స్టేజి దిగిన రామలక్ష్మి, ఉమలు ఫోన్ నంబర్లు సేవ్ చేసుకున్నారు. ఉమ వెళ్లిన తరువాత, రామలక్ష్మి స్టేజి దగ్గరకు వచ్చేసరికి,అతిధులందరు భోజనాల దగ్గరికి వెళ్లడంతో స్టేజి ఖాళీ అయింది. సులక్షణ నిరంజన్లను ఇద్దరే వున్నారు.</p>
                    <p>స్టేజి కిందన ఉన్న ఫొటోగ్రాఫర్లను, వీడియో వాళ్ళను భోజనానికి వెళ్ళమని చెప్పి, వాళ్ళను పంపిన తరువాత, రామలక్ష్మి, ఇద్దరిని కూర్చోమని చెబుతూ, నెమ్మదిగా సులక్షణని అడిగింది ఏమైందని? 
ప్రాణ స్నేహితురాలు అలా అడగగానే అప్పటి దాకా దాచిపెట్టుకున్న కన్నీళ్లు వరదల ప్రవహించాయి సులక్షణ నుండి.</p>
                    <p>కంట్రోల్ యువర్ సెల్ఫ్ సులక్షణ… ఏమైంది చెప్పు … నేనున్నగా అంది రామలక్ష్మి లాలనగ..</p>
                    <p>అంత… నిరంజన్ వల్లే అయ్యింది అంటూ మళ్లీ ఏడుపు మొదలెట్టింది సులక్షణ.</p>
                    <p>డోంట్ క్రై బేబీ. ఏమి జరిగిందో చెబితేనే గా తెలుస్తుంది అంది రామలక్ష్మి.</p>
                    <p>నిరంజన్ ఎదో చెప్పబోయేడు. సులక్షణ మళ్లీ అంత నీ వల్లే అంటూ మళ్లీ నిరంజన్ న్నీ ఆక్షేపించ సాగింది..
 
సులక్షణ పొదివి పట్టుకొని, ఊరడిస్తూ, నిరంజన్ గారు, నేను సులక్షణ ప్రాణస్నేహితులం, మీ ఇద్దరికి ఏదైనా సమస్య 
ఉంటే, నాతో షేర్ చేసుకోవడానికి మీరు ఏమి మొహమాటం పడకండి.</p>
                    <p>ఎంతో ఎంజాయ్ చేయవలసిన ఈ శుభ సమయంలో మీరు ఇలాగ భయం భయంగా ఉండడం సరి కాదు.</p>
                    <p>నిరంజన్ ముందుకు వచ్చేడు. 
&quot;నమస్తే అండి&quot;. అసలు తప్పు అంత నాదే. సులక్షణ ఎంత వద్దన్న, నిన్న రాత్రి ఎనిమిది గంటల వేళా బ్లూ డైమండ్ హోటల్ లో మా ఫ్రెండ్స్ ఇచ్చిన బాచిలర్ పార్టీకి వెళ్ళేను. పార్టీలో నా డ్రింక్ మోతాదు తప్పింది. సులక్షణ హోటల్ పార్కింగ్లో నా కోసం వెయిట్ చేస్తోంది.</p>
                    <p>ఇద్దరం బయటకు వెళ్లకూడదని, పెద్ద వాళ్లు అంటున్న కూడా ఒక ముఖ్యమైన కామన్ ఫ్రెండ్ కి కార్డ్ ఇవ్వాలని గంటలో వచ్చేస్తామని అబద్దమాడి బయలుదేరాం.</p>
                    <p>కార్ బయటకు తీస్తూ, హాంగ్ ఓవర్లో స్టీరింగ్ అదుపు తప్పడంతో ఒక మనిషిని డాష్ ఇచ్చేను. అతను పడి పోయేడు. ఈ హడావుడిలో ఇంకో కారును డాష్ ఇచ్చెను. ఆ కార్ అద్దాలు పగిలిపోయేయి.</p>
                    <p>లక్కీగా ఎవరు చూడలేదు. నన్ను పక్కకు నెట్టి సులక్షణ డ్రైవింగ్ తీసుకొంది. ఎక్కడ ఆగకుండా ఇంటికి వచ్చేశాం. ఆ మనిషి చనిపోయినట్లు అనుకుంటున్నాము.</p>
                    <p>పెళ్లికి ముందు, నా నిర్లక్ష్యం కారణంగా ఒకని మృతికి కారణమయ్యేనా,దాని పర్యవసానం ఏమిటీ, మా ఇద్దరి భవిషత్తు ఏమిటి? తలుచుకుంటేనే నీరసం కమ్ముకొస్తోంది.</p>
                    <p>పోలీసులు ఈ పాటికి మమ్మల్ని వెదుకుతుంటూ వుంటారు. ఇరు కుటుంబాల వాళ్ళకి ఎంత చెడ్డ పేరు తెచ్చేమా అని నిన్నటి నుండి మాలో మేమే కుమిలిపోతున్నాము. ఎవరికి చెప్పుకోలేని పరిస్థితి.</p>
                    <p>ఇందాక మండపంలో పోలీసులును చూసి, వాళ్ళు మమ్మల్ని అరెస్ట్ చేయడానికే వచ్చేరనుకున్నాము. మీరు ఎంతో బాగా హ్యాండిల్ చేశారు. మాకు ఏమి చేయాలో తోచడం లేదన్నాడు నిరంజన్.</p>
                    <p>సరే.. మీరు చెబుతున్న ప్రకారం మీరు కార్ పార్కింగ్ లోంచి కార్ తీస్తుండగా, స్టీరింగ్ మీద అదుపు లేక , మనిషిని డాష్ ఇచ్చేనంటున్నారు. ఆ టైములో కార్ స్పీడ్ గా వెళ్లే అవకాశం తక్కువ.</p>
                    <p>మీరు వెళ్లిన తరువాత, ఎం జరిగిందో కూడా మనకు తెలియదు. ఈ బ్లూ డైమండ్ హోటల్ నాకు తెలిసి ,ఇందాక మనతో మాట్లాడిన సబ్ ఇన్స్పెక్టర్ ఉమ పరిధి లొనే ఉండాలి.</p>
                    <p>నిన్న హోటల్ పార్కింగ్ లాట్లో ఏదైనా మరణం సంభవించిందేమో తనని విచారించమంటాను అన్నది రామలక్ష్మి.</p>
                    <p>వివరాలు వచ్చేదాకా, రిలాక్స్ అవ్వండి అంటూ, ఉమకు ఫోన్ చేసింది రామలక్ష్మి.</p>
                    <p>అవతల నుంచి సమాధానం వచ్చిన తరువాత, రండి డిన్నర్ కి వెళ్దాం అంటూ కాబోయే దంపతులిని తీసికెళ్లింది రామలక్ష్మి.</p>
                    <p>డిన్నర్ ఇంకా పూర్తి కానేలేదు. రామలక్ష్మి మొబైల్ మోగింది. ఉమ నుండి ఫోన్. రెండు నిముషాలు మాట్లాడి ఫోన్ పెట్టేసిన రామలక్ష్మి, నవ్వుతూ, సులక్షణ వైపు తిరిగింది.</p>
                    <p>అంతా మీ భ్రమనే సులక్షణ. నిన్న హోటల్ పార్కింగ్ లో ఎవరు చనిపోలేదు. ఎటువంటి శవం దొరకలేదు.</p>
                    <p>ఉమ చెప్పిందాని ప్రకారం, కార్ల అద్దాలు దింపి, దొంగతనాలు చేసే వాళ్ళు ఎక్కువటా, 
అక్కడ...అటువంటి వాడిని ఎవడినో నిరంజన్ డాష్ ఇచ్చి ఉంటాడు. వాడు తేలు కుట్టిన దొంగలా, కిమ్మనకుండా లేచి వెళ్ళిపోయి వుంటాడంది.
అయితే అద్దాలు పోయిన కార్ వాడు కంప్లెయింట్ చేసేడట… మీరు ఫైన్ కట్టాలి అంది తాను.</p>
                    <p>మీ పెళ్లికి బహుమతి గా ఆ ఫైన్ నేను కట్టేస్తాను లే అంది రామలక్ష్మి నవ్వుతూ.</p>
                    <p>సులక్షణ, నిరంజనల మోముల్లో అప్పుడు వచ్చింది పెళ్లి కళ.</p>
                    <p>స్వస్తి</p>
                    <p>KVS RAVI….</p>
                    <p>.......ఇక కథను మీరు కొనసాగించండి</p>
                    <p>దాదాపుగా సగం పైగా కథ ఇక్కడ ఇచ్చేశాము. ఈ కథకి ముగింపు ఏమిటన్నది... మీరు వ్రాయాలి. మేము 
ఇచ్చిన కథ ను మొదటి కామెంట్ గా పెడతాము. దాన్ని మీరు కాపీ&amp;పేస్ట్ చేసుకుని కొనసాగించండి. 
పదాల నియమం మీరు వ్రాసే ముగింపుకి మాత్రమే.
మేము ఇచ్చిన కథలోని పదాలు కలుపుకుని కాదు.
దయచేసి ఇది గమనించ ప్రార్ధన.</p>
                    <p>ఈ థీమ్ కోసం సోమవారం నుండి శుక్రవారం వరకు కథలు రాయవలసి ఉంటుంది.</p>
                    <p>*కథ కి పేరు మీ ఇష్టం..కథకి తగినట్లు...పెట్టండి.*</p>
                    <p>✍ కథా నియమాలు ✍</p>
                    <p>👉 కథ 300 - 400 పదాల మధ్య ఉండాలి.
👉 కథ కి మేము ఇచ్చిన పిక్ ని ఉపయోగించాలి.
👉 కథా ప్రారంభము లో #కథ మాది..ముగింపు మీది# అని తప్పక రాయాలి.
 
👉 కథ మేమిచ్చిన ప్రారంభానికి తగిన న్యాయం చేసే విధంగా మీ ముగింపు కథ ఉండాలి.
👉మేము ఇచ్చిన పిక్ ని సేవ్ చేసుకొని అది మాత్రమే కథకు వాడాలి.
👉 ఈ శీర్షిక తో సోమవారం నుండి శుక్రవారం వరకు మాత్రమే కథలు రాయవలసి ఉంటుంది.</p>
                    <p>👉ఒక్కొక్కరు రోజుకు ఒక్క కథ మాత్రమే పోస్ట్ 
 చేయాలి.
👉ఈ థీమ్ కోసం రాసే కథలు ఇంకెక్కడా రాసినవి, 
 తీసినవి అయి ఉండకూడదు. ఎక్కడా ప్రచురించబడి ఉండకూడదు.
👉 థీమ్ కోసం మీరు రాసిన కథ ఇక్కడ పోస్ట్ 
 చేసిన రోజు మరెక్కడా పోస్ట్ చేయరాదు. మీ టైం లైన్ లో కూడా కుదరదు. మరుసటి రోజు మీ ఇష్టం.
👉 నిబంధనలకు లోబడి లేని కథలు గ్రూప్ నుండి 
 తొలగించబడతాయి.</p>
                    <p>కథలు రాసేవారికి, చదివే వారికి
💐ఆల్ ద బెస్ట్💐</p>
                    <p>Yamini tinnanuri</p>
                    <p>J Bhargavi Swarup 
Santhi Swaroopa Jagarlapudi
Damayanthi Polina 
Supriya Poranki
&amp;kalyani nch</p>
                    <p>Both went to bachelors party. Drunk. Coming in a car. In the parking lot Hero tried to kiss the heroine, looses control n hit a man. The men fell down, fearing he might have died, the duo sped away as remaining at the spot would cause police enquiry.
They fear about police enquiry and that police may come and arrest them at any time. Men fell is a car thief. Though hit he is not injured and after some time he leaves the place. Orchestra stops as police enter premises. Rama lakshmi enquires both, hear what they say take the help of SI friend see the footage knows what happened n informs both. Both relieved from tension n story has happy ending.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>