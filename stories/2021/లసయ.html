<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>లాస్య - రవి కావూరు కథలు</title>
    <meta name="description" content="చిట్టికథ 9.8.2021
******************
లాస్య">
    <meta property="og:title" content="లాస్య - రవి కావూరు కథలు">
    <meta property="og:description" content="చిట్టికథ 9.8.2021
******************
లాస్య">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">లాస్య</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>చిట్టికథ 9.8.2021
******************
లాస్య</p>
                    <p>హైద్రాబాద్ నుండి విశాఖపట్నం వస్తున్న విమానం మరికొంత సేపట్లో ల్యాండ్ కాబోతున్నదన్న ప్రకటనతో లాస్య కిటికీలోంచి కిందకి చూసింది.</p>
                    <p>విశాఖపట్నం సముద్రతీరం,చిన్నప్పుడు చదువుకున్న పాటశాల, పక్కనే వున్న కూచిపూడి కళాక్షేత్ర మండపం చిన్నగా కనిపించి మాయమయ్యేయి.</p>
                    <p>కూచిపూడి కళాక్షేత్ర చూడగానే అందులోనేగా తాను నృత్య ప్రయాణం మొదలై నేడు ప్రముఖ నర్తకీమణిగా, ఆంధ్రనాట్యం ప్రవీణురాలిగా ఎదగడానికి దోహదపడింది అనుకుంది లాస్య.</p>
                    <p>బేగేజీ తీసుకున్న తరువాత, పార్వతి కళా నికేతన్ నుంచి వచ్చిన అభినయ, లాస్యను రిసివు చేసుకుంది</p>
                    <p>కారు విశాఖనగరంలోకి బయలు దేరింది. దారి పొడవునా ఆంధ్ర నాట్య మయూరి లాస్యగారికి స్వాగతం అంటూ కట్ ఔట్స్ కనపడసాగేయి.</p>
                    <p>మేడమ్! మీరు నవ జనార్ధన పారిజాతంలో సత్యభామగా ఎంతో బాగా నర్తించేరు. అసలు ఆంధ్ర నాట్యం అంటే ఏమిటి?అంటూ ఆడిగింది అభినయ.</p>
                    <p>తెలుసుకోవాలని వుందా! అంటూ నవ్వుతూ ఆడిగింది లాస్య. &#x27; అవును మేడమ్&#x27; అంది అభినయ కుతూహలంగా.</p>
                    <p>కళ్ళు మూసుకొని చెప్పడం ప్రారంబించింది లాస్య.</p>
                    <p>ఆంధ్రనాట్యం చాలా ప్రాచీనమైనది అభినయ.
మొదట్లో ఇది దేవాలయాలలో, దేవాంగనలు చేసే నృత్యంగా మొదలయి, తరువాతి కాలంలో పూర్తి స్థాయి నృత్యశాస్త్రంగా వికసించింది.
కాలగతిలో నిక్షిప్తమైపోయిన ఈ నృత్య రీతిని, ప్రముఖ నాట్యాచార్యులైన డాక్టర్ నటరాజ రామకృష్ణగారు దీన్ని &quot;ఆంధ్రనాట్యమని&quot; నామకరణం చేసి పూర్తి స్థాయి నృత్య సాంప్రదాయంగా ప్రవేశపెట్టారు.
పూర్వం, ఈ నృత్యాన్ని కచేరీ, కేళిక దర్బారు, మేజువాణి అని కూడ పిలిచేవారు.నృత్యం, అభినయం, రెండూ ఈ నృత్యంలో కనిపిస్తాయి.ఈ నృత్యం మూడు రకాలు.
ఆరాధన నృత్యం- దేవాలయాలలో పూజా సమయాలలో నర్తకి, భగవంతుని ఎదుట నృత్యం చేయటం..
ఆస్థాన నృత్యం - రాజనర్తకిలు, రాజుగారి ఎదుట, ఆస్థాన పండితులు, కవుల సమక్షంలో నృత్యం చేయటం
ప్రబంధ నృత్యం - జనం మధ్యలో నాటి సామాజిక పరిస్థితులు, సమస్యలపై నృత్యం చేయడం. 
వీటిలో బాగా ప్రసిద్ధమైనవి భామా కలాపం, లేదా గొల్ల కలాపం. భామా కలాపాన్నే నవ జనార్ధన పారిజాతం అని కూడా అనేవారు.
నటరాజ రామకృష్ణ గారు దక్షిణాది నృత్యరీతులమీద ఎన్నో పుస్తకాలు రాశారు. ఎన్నో వందల మంది శిష్యులను తీర్చిదిద్దారు.వారి శిష్యపరంపరలోనే నేను కూడా అంది లాస్య. 
&quot;చాలా థాంక్స్ మేడమ్&quot; అంది అభినయ. 
&quot;ఇందులో థాంక్స్ ఎందుకు&quot;? అభినయ! మన ప్రాచీన నృత్య కళారీతుల గురించి తెలుసుకునే తీరిక ఎవరకి వుంది ఈ రోజుల్లో అంది లాస్య నిట్టూరుస్తూ.
కారు హోటల్ కి చేరుకుంది. 
మేడం.నేటి మీ ప్రోగ్రాం కళాభారతి ఇండోర్ స్టేడియంలో సరిగా 6 గంటలకు. మా కళానికేతన్ ముఖ్యులు మిమ్మల్ని కలవడానికి వస్తారంది అభినయ.
ఒక గంట పోయాక రమ్మనంది లాస్య.
అలాగే మేడం. నేను మళ్లీ సాయత్రం 5 కి వస్తాను అంది అభినయ.
సాయత్రం 5 గంటలు కాకుండనే హోటల్ చేరుకుంది అభినయ. 
లాస్య వుండే రూమ్ తలుపు సగం తెరిచివుంది. లాస్య ఎదురుగా ఒక వ్యక్తి నిలుచుని వున్నాడు.మంచం మీద పెట్టి ముందు కూచుని ఆందోళన స్వరంతో &quot;ఏమైపోయి ఉంటాయి నా గజ్జెలు&quot; కనబడటం లేదు.అన్ని సరిగ్గా సర్దుకొని బయలుదేరేనే ? &quot;వినయ్ నువ్వు ఏదైనా మార్గం&quot; చూడరాదు! గజ్జెలు లేకపోతే ఇవాళ నా ప్రోగ్రాం క్యాన్సల్ అయిపోయినట్లే అని దీనంగా అంటోంది లాస్య.
&quot;కూల్ డౌన్ లాస్య&quot;!. నేను అదే ఆలోచిస్తున్నాను. మన ఫ్రెండ్స్ లో ఎవరైనా నాట్యం నేర్చుకునే వాళ్ళు ఉన్నారామో చూస్తానుండు..&quot;కంగారు పడకు&quot;ఏదోలా ఎరెంజ్ చేద్దాం అంటున్నాడు, ఆమె ఫ్రెండ్ వినయ్.
విషయం అర్డమైంది అభినయకి. నెమ్మదిగా డోర్ టాప్ చేసింది. &quot;కమిన్&quot; అభినయ అంది లాస్య. మేడం ! ఏదైనా సమస్యా? అనడిగింది నెమ్మదిగా. 
అవును! అభినయ. &quot;నా గజ్జెలు కనపడటం లేదు&quot;ఎలా మిస్ అయ్యేయో అర్ధం కావడం లేదు. ఇంకో గంటలో ప్రోగ్రాం. ఎలా దొరుకుతాయి ఇప్పటికప్పుడు గజ్జెలు అంది లాస్య.
మేడం! మీరు ఏమి అనుకోనంటే మా అమ్మాయి భావన,కాలి గజ్జెలు మీకు సరిపోవచ్చునేమో. తాను కూచిపూడి నేర్చుకుంటోంది.ఈ మధ్యనే గజ్జె పూజ జరిగింది అంది అభినయ. 
థాంక్ గాడ్!. &quot;ఎంత మంచి మాట చెప్పేవు&quot; అభినయ! కానీ అవి కూడా ఇప్పటికిప్పుడు ఎలా అంది లాస్య.
మా అమ్మాయి భావన ఇక్కడే ఉంది. భావన మీకు పెద్ద ఫ్యాన్. మిమ్మల్ని చూపించమంటూ ఒకటే గొడవ చేస్తోంది. అందుకే డాన్స్ క్లాస్ నుంచి తనని పికప్ చేసుకొని వచ్చేనంది అభినయ.
గజ్జెలు దొరకడంతో లాస్య,భామాకలాప ఆంధ్ర నాట్య అద్భుత ప్రదర్శన జరిగిపోయింది. సమయానికి తన గజ్జెలు అందించి నాట్యానికి అంతరాయం లేకుండా చేసిన భావనను స్టేజి మీదకు పిలిచి సత్కరించింది లాస్య.తన అభిమాన నృత్యకారిణిచే సత్కారం పొందడంతో మురిసిపోయింది భావన.
స్వస్తి.
కె.వి.ఎస్. రవి….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>