<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>పయనం</title>
    <meta name="description" content="పయనం.">
    <meta property="og:title" content="పయనం">
    <meta property="og:description" content="పయనం.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">పయనం</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>పయనం.</p>
                    <p>పన్నిండు ఏళ్ళ నారాయణ వేసవి సెలవుల్లో, భద్రిపురంలో ఉన్న మంగయ్య మామ ఇంటికి చేరుకునేసరికి సాయత్రం అయ్యింది.</p>
                    <p>మర్నాడు ఉదయం, ఊరు చూసి వస్తానన్నాడు నారాయణ.&quot;వెళ్ళు!కానీ పడమర దిక్కున ఇసుక మేటలు మీదకు మాత్రం పోబోకు&quot; అన్నాడు మంగయ్య మామ.</p>
                    <p>తెచ్చుకున్న స్కూల్ బాగ్ భుజానికి వేలాడేసుకొని ఊర్లోకి బయలుదేరేడు నారాయణ. ఊరంతా తిరిగి వచ్చేస్తుంటే, పడమర దిక్కున, దూరంగా కనపడ్డాయి ఇసుక మేటలు.</p>
                    <p>మామ చెప్పిన జాగ్రత్తలు గుర్తుకు వచ్చిన నారాయణకి, అడుగులు అటే పడ్డాయి.
అంతా ఇసుక మేటలు. అక్కడక్కడ గడ్డి,చిన్నపాటి మొక్కలు. సన్నగా కనపడిన 
కాలిబాట మీద నడవడం మొదలు పెట్టేడు.</p>
                    <p>కొంతసేపటికి ఒక పెద్ద ఇసుక దిబ్బ దగ్గర ఎదో దుర్గంధం, ఈగలు ముసురుతున్న శబ్దం. నారాయణ అటువైపు నడిచేడు. 
చనిపోయి పడి ఉంది ఒక లేగదూడ.జాలి వేసింది నారాయణకి.</p>
                    <p>స్కూల్లో మేష్టారు చెప్పిన భూతదయ గుర్తుకొచ్చింది. పక్కనే పడివున్న కర్రతో మెత్తగా ఉన్న ఇసుకలో గొయ్యి తీసి లేగదూడని అందులో కప్పెట్టి, గొయ్యి పూడ్చేడు.</p>
                    <p>ఏమనిపించిందో బ్యాగ్లో ఉన్న ఆకుపచ్చ తువ్వాలుని,కప్పిన గొయ్యి మీద పరిచాడు.
ఎప్పుడు తనతో పాటు వుండే చిన్న వినాయకుడి బొమ్మను, ఇంకా అక్కడ దొరికిన కర్రతో ఒక ప్లస్ ఆకారం చేసి దాని మీద పెట్టేడు.</p>
                    <p>మండువేసవి దెబ్బకి ఆక్కడే సొమ్మసిల్లిపడిపోయేడు. సాయత్రం బాగా చల్లబడిన వేళకు తెలివి వచ్చింది. నెమ్మదిగా నడుస్తు మామ ఇంటికి చేరుకున్నాడు. ఇంటికెళ్లేసరికి అత్త ఎంతో గొడవ చేసింది. నిన్ను వెతుక్కుంటూ మావయ్య అటే వచ్చేడంది.</p>
                    <p>…….</p>
                    <p>ముప్ఫై సంవత్సరాల తరువాత, దుబాయ్ నుంచి హైదరాబాద్ లో అడుగుపెట్టేడు నారాయణ. ఇప్పుడు తానొక పేరు మోసిన సివిల్ కాంట్రాక్టర్.ఇక్కడొక అంతర్జాతీయ కట్టడం కోసం బిడ్డింగ్ వేసేడు. బిడ్లు మూడు రోజుల్లో తెరుస్తారు.</p>
                    <p>హోటల్ కిటికీలోంచి పెద్ద హోర్డింగ్ కనిస్తోంది. &quot;దర్శించండి. సర్వమత సమ్మేళనమైన భద్రిపురం దర్గా, చర్చి, వినాయక దేవాలయం. మీ కోరికలు నెరవేర్చుకోండి&quot;.</p>
                    <p>భద్రిపురం పేరు చదవగానే, తాను చిన్నప్పుడు వెళ్లిన ఊరు గుర్తుకొచ్చింది.
లాప్టాప్ లో భద్రిపురం గురించి గూగుల్ చేసేడు నారాయణ. పేజీల కొద్దీ సమాచారం.</p>
                    <p>చాలా ఏళ్ళ క్రితం భద్రిపురం లో ఒక సన్యాసి కాలధర్మం చెందాడని, ఆయన, సమాధి పై చాదర్, వినాయకుడు, శిలువ వెలిసాయని, ఆ విధంగా ఆయన అన్ని మతాలు ఒకటేనని ప్రకటించేరని, వారి మహిమ వలన ఎన్నో అద్భుతాలు జరుగుతున్నాయని భద్రిపురం పరమత సహనానికి ప్రతీకగా ఇప్పుడొక ప్రముఖ ఆధ్యాత్మిక కేంద్రంగా విలసిల్లుతోందని, ప్రముఖుల అనుభూతుల
వివరాలతో నిండిపోయింది అంతర్జాలం.</p>
                    <p>ఆసక్తిగా మరునాడే భద్రిపురం చేరుకున్నాడు నారాయణ. ఊరు పూర్తిగా మారిపోయింది.</p>
                    <p>3000 పెట్టి ప్రత్యేక దర్శనం టికెట్టు కొని, సమాధి దగ్గరికి చేరుకున్నాడు నారాయణ
సమాధి దగ్గర తనకు కాంట్రాక్ట్ దక్కాలని మొక్కుకున్నాడు.</p>
                    <p>సమాధిని దగ్గరున్న వృద్ధుణ్ణి పరీక్షగా చూసేడు నారాయణ.సందేహం లేదు! అతను తన మామ మంగన్నే!</p>
                    <p>మామా! అన్నాడు ఆశ్చర్యంగా.</p>
                    <p>దిగ్గున తల ఎత్తిన చూసిన వృద్ధుడు, &quot;ఓరే
నారాయణ! &quot;నువ్వేనా&#x27;! నువ్వు పెట్టిన బిక్షేరా ఇది. ఆ రోజు నిన్ను వెతుక్కుంటూ వస్తుంటే పశువుల కాపరి చెప్పేడు నువ్వు లేగ దూడని కప్పెడుతున్నావని. గొయ్యి మీద నువ్వు చేసిన పని చూసేను</p>
                    <p>అప్పుడు వచ్చిన ఆలోచనే, నా జీవితాన్ని, ఈ ఊరి జాతకాన్ని మార్చేసింది అన్నాడు గడ్డం నిమురుకుంటు.</p>
                    <p>అదిరిపోయేడు నారాయణ.</p>
                    <p>స్వస్తి</p>
                    <p>రవి కావూరు.</p>
                    <p>(నా తమ్ముడు శేఖర్ కావూరు ఇచ్చిన ప్రేరణతో)</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>