<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>సాకేత్ - రవి గరి కథలు</title>
    <meta name="description" content="#నేనుసైతంకథారచనకు_14">
    <meta property="og:title" content="సాకేత్ - రవి గరి కథలు">
    <meta property="og:description" content="#నేనుసైతంకథారచనకు_14">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">సాకేత్</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#నేనుసైతంకథారచనకు_14</p>
                    <p>సాకేత్</p>
                    <p>అది ఒడిషా రాష్ట్రంలో ఒక ప్రముఖ ఎరువుల కర్మాగార ప్రాంతం.</p>
                    <p>సాయత్రం అయిదు గంటల వేళ,కర్మాగారం టౌన్షిప్ లో &quot;ఏ&quot; టైపు క్వార్టర్ ముందు ఒక ఇన్నోవా కార్ ఆగింది.</p>
                    <p>ముందు సీట్లో కూర్చున్న సాకేత్, 
కార్ దిగేడు.</p>
                    <p>ఇంటి ముందు వీళ్ళ కోసమే ఎదురు చూస్తున్న వాచ్మెన్ రతన్ బాబు, సాకేత్ కి నమస్కారం చేసేడు.</p>
                    <p>&quot;ఇల్లంతా శుభ్రం చేసేవా&quot;? అనడిగేడు సాకేత్.</p>
                    <p>సాబ్ ఇల్లంతా శుభ్రం&quot; చేసేము. 
మా ఆవిడ ఇల్లంతా కడిగి వంట గది, పూజ గదిలోను ముగ్గులు పెట్టింది అన్నాడు రతన్ బాబు.</p>
                    <p>ఈలోగా సాకేత్ భార్య మనీషా,మూడేళ్ళ కొడుకు అనురాగ్ కార్ దిగేరు.</p>
                    <p>సాబ్ ఈ మధ్యనే పెళ్ళి చేసుకున్నారని తెలుసు రతన్ బాబుకి. భార్యకి కూడా అదే చెప్పేడు.</p>
                    <p>కానీ సాబ్ గారి భార్య, మూడేళ్ళ కొడుకుతో సహా లోపలికి వస్తుండేసరికి రతన్ బాబు ఆశ్చర్యంగా చూసేడు. భార్య రుక్మా భాయి కూడా రతన్ బాబు వైపు ఇదేమిటి? అన్నట్లుగా చూసింది.</p>
                    <p>&quot;ఏం మాట్లాడకు&quot;! అన్నట్టు సంజ్ఞ చేసి, మేమ్ సాబ్ ని లోపలకి తీసుకెళ్ళమని చెప్పి కార్లో లగేజీ తీసుకురావడానికి వెళ్ళేడు.</p>
                    <p>కార్లోంచి సాకేత్ వాళ్ళ అమ్మా నాన్నగారు కూడా దిగేరు.</p>
                    <p>మనీషా కాళ్ళు కడుక్కొని, పూజగదిలో వెంకటేశ్వర స్వామి పటానికి దణ్ణం పెట్టుకుంది. మూడు గదుల ఇల్లు విశాలంగా ఉంది. రుక్మాభాయి అందరికి చాయ్ కలిపి ఇచ్చింది.</p>
                    <p>రాత్రికి టిఫిన్లు తెప్పిస్తాను. రేపుదయం నుండి ఇంట్లో వంట చేసుకోవచ్చు అని క్లుప్తంగా అన్నాడు సాకేత్.</p>
                    <p>రాత్రి అనురాగ్ మీద, దుప్పటి కప్పుతూ మనీషా, &quot;భగవాన్! సాకేత్ తో మళ్ళీ కొత్త జీవితం ప్రారంభమయ్యింది&quot;. 
ఏ ఒడిదుడుకులు రానీకు! ప్రభూ! అనుకుంటూ మంచం మీదకు చేరుకుంది.</p>
                    <p>సాకేత్ వాళ్ళ అమ్మా నాన్న,వేరే గదిలో పడుకున్నారు. సాకేత్ వరండాలో పచార్లు చేస్తున్నాడు.</p>
                    <p>నిద్ర రావడం లేదు మనిషాకి. గతం గుర్తుకొచ్చింది. మాధవ్ తో తన పెళ్లి, అందమైన సంసారం, అనురాగ్ పుట్టడం, చక్కగా ఆరోగ్యంగా ఉండే మాధవ్, లుకేమియా వ్యాధికి గురికావడం, తెలుసుకొనేలోపునే-ముదిరిపోవడం,
సంవత్సరం లోపునే తాను శాశ్వతంగా దూరం కావడం - తలుచుకుంటే అంతా ఒక కలలా వుంది</p>
                    <p>తన కంటే, అమ్మ - నాన్న పడిన వేదన వర్ణనాతీతం. ఒక్కర్తే సంతానమని అల్లారుముద్దుగా పెంచుకున్న కూతురికి ఇలా జరగడం,సందడిగా తిరుగాడే మనవడి భవిషత్ ఏమైపోతుందో? అనే బెంగ వాళ్ళకి మనఃశాంతి లేకుండా చేసింది.</p>
                    <p>మాధవ్ పోయిన రెండేళ్ళకి, నాన్న అన్నాడు</p>
                    <p>&quot;అమ్మా&quot; మను! వెళ్ళిపోయిన మాధవ్ ఇక ఎప్పటికి తిరిగి రాడు. నీకూ ఇంకా నిండా 30 ఏళ్ళు కూడా లేవు. అనురాగ్ చిన్న పిల్లవాడు.</p>
                    <p>వాడికి తండ్రి - ప్రేమా, రక్షణ, మార్గదర్శనం అన్ని ఉండాలి. నువ్వు మళ్ళ కొత్త జీవితం ప్రారంభించాలి. నీ గురించి తెలిసి, నిన్ను చేసుకుంటామని సంబంధాలు వెతుకుంటూ వస్తున్నాయి.కాదనకు! అన్నాడు నాన్న.</p>
                    <p>మాధవ్ జ్ఞాపకాలు ఇంకా పదిలంగానే ఉన్నాయి. ఇప్పుడు మళ్ళీ పెళ్లా?
మాధవ్ స్థానంలో మరెరెవరిని ఊహించ సాధ్యం కాదు తనకు.</p>
                    <p>కానీ, అనురాగ్ గురించి తండ్రి చెప్పిన మాటలు గుర్తుకొచ్చాయి. తన కోసం కాకపోయినా అనురాగ్ గురించైనా ఆలోచించాలి. వాడు ఈ వర్తమాన సమాజంలో తండ్రి లేని కొడుకుగా ఉండకూడదు.</p>
                    <p>కానీ ఎందుకో నాన్నకు ఊఁ చెప్పలేదు.</p>
                    <p>క్రమేణా అమ్మ-నాన్నలకు తోడు, మిత్రుల వత్తిడి కూడా రోజు రోజుకి పెరగసాగింది. తాను సరేననక తప్పలేదు.</p>
                    <p>అప్పుడే సాకేత్ సంబంధం వచ్చింది. సాకేత్ అప్పటికే ఒక ఎరువుల పరిశ్రమలో ఇంజినీర్ గా పని చేస్తున్నాడు.</p>
                    <p>32 ఏళ్ళు దాటినా, పెళ్లి గురించి అడిగినప్పుడల్లా &#x27;ఇదిగో అదిగో&#x27; అంటూ కాలక్షేపం చేసేవాడమ్మా&#x27; ఏ కళ నున్నాడో నీ ఫోటో చూసి వెంటనే &quot;సరే&quot; అన్నాడు, అనురాగ్ గురించి చెబితే నాకు ఏమి అభ్యంతరం లేదన్నడమ్మా వాడు అంది అత్తగారు పెళ్లికి ముందు.</p>
                    <p>తాను కూడా అనురాగ్ బాధ్యత గురించి సాకేత్ కు చెప్పినప్పుడు, తనకి అభ్యంతరం లేదన్న తరువాతనే 
సాకేత్ తో పెళ్లికి ఒప్పుకుంది.</p>
                    <p>పెళ్లి - పెద్ద ఆర్భాటం లేకుండ జరిగిపోయింది. పెళ్లి తరువాత,మొదటి రాత్రి జరిపించటం వగైరాలు, 
తాను-సాకేత్ మానసికంగా దగ్గరయిన తరువాతే జరుగుతుందని, అందుకు అంగీకరించాలని, నాన్న- ముందే వాళ్ళకు చెప్పడం వల్ల ఆ హడావుడి తప్పింది.</p>
                    <p>పెళ్లి జరిగి పదిహేను రోజులయింది.సాకేత్ సెలవు లేదంటూ ఓడిశా వెళ్లిపోయేడు. అక్కడ అన్నీ సమకూర్చుకున్నాకనే కాపురం అన్నాడు.అందువల్ల అత్త వారింట్లో కొన్ని రోజులు వుండి అమ్మా నాన్నల దగ్గరికి వచ్చింది.</p>
                    <p>కొన్ని రోజుల తరువాత అత్తగారు వచ్చి“అబ్బాయి అన్నీ ఏర్పాటు చేసుకున్నాడు&quot;. ఇక వాడు హోటల్ భోజనంతో ఇబ్బంది పడటం ఎందుకు? తామే మనీషాని, అనురాగ్ ని, సాకేత్ కి అప్పచెప్పి తిరిగివచ్చేస్తామని చెప్పడంతో, మనీషా-తల్లితండ్రులు ఒప్పుకున్నారు.</p>
                    <p>అనుకోకుండా సాకేతే రావడంతో, అందరూ కొత్త ఇంటికి రావడం జరిగింది.
.......</p>
                    <p>ఆలోచనల నుండి బయట పడిన మనీషా, సాకేత్ చప్పుడు వినపడకపోయేసరికి డ్రాయింగ్ హాల్లో కి వచ్చింది. లైట్ వెలుగుతోంది కానీ సాకేత్ సోఫాలోనే నిద్రపోతున్నాడు. తనని బెడ్రూం లోకి పిలవాలో వద్దో అనే సందిగ్ధంలో పడింది మనీషా.</p>
                    <p>పెళ్ళయిన తరువాత తాను సాకేత్ తో ఒంటరిగా మాట్లాడింది లేదు. సాకేత్ కూడా ఈ రోజువరకు చొరవ తీసుకొని దగ్గరకు రావడం కానీ, మాట కలపడం కాని చేసిందీ లేదు.</p>
                    <p>ఈ విధంగా నాలుగు రోజులు గడిచేక, అత్తగారు మామగారు, వాళ్ల వూర్లో అర్జెంట్ పనులున్నాయంటూ క్యాబ్ బుక్ చేసుకొని వెళ్లిపోయేరు. వెళ్లిపోయే ముందు రోజు అత్తగారు, &quot;మనీషా&quot;, &#x27;వాడు ఏమి బయటకు చెప్పుకునే మనిషి కాదు&#x27; నువ్వే వాడ్ని అర్ధం చేసుకుని మసలుకోవాలి అంది.</p>
                    <p>అత్తగారి మాటలు ఒక సలహాగా తీసుకోవాలో, లేదా హెచ్చరిక అనుకోవాలో అర్ధం కాలేదు మనీషాకి.</p>
                    <p>రోజులు గడుస్తున్నాయి.సాకేత్ ఇంటికి కావలసిన వస్తువులు ఏమిటో అడిగి తీసుకొచ్చిపెడుతున్నాడు. అక్కడి చల్లటి వాతావరణ ప్రభావమేమో అనురాగ్ ఎక్కువ నిద్ర పోతున్నాడు.</p>
                    <p>ఆ రోజు ఆదివారం ఉదయం. సాకేత్ ఆఫీసుకి వెళ్లలేదు.అదివారాలు ఇంట్లోనే వుంటాడు. రూమ్ లోపల గడియ పెట్టుకొని ఒంటరిగా వుంటాడు. 
ఆ రూమ్ లో వుండగా తనను డిస్టర్బ్ చేయవద్దంటాడు. ఏ ధ్యానమో చేసుకుంటాడేమోలే! అనుకుంది. ఉప్మాలోకి కరివేపాకు రెబ్బలు తెంపుదామని ఇంటి కాంపౌండ్ లోనే అవతల భాగానికి వెళ్ళింది. సాకేత్ వున్న రూమ్ కిటికీ రెక్క ఒకటి తెరుచుకునే వుంది. ఎమరుపాటుగా ఆ గదిలోకి చూసిన మనీషా షాక్ తింది.</p>
                    <p>సాకేత్ వొంటి మీద ఎటువంటి ఆచ్చాదన లేదు. నగ్నంగా అద్దం ముందు నిలబడి తనను తాను చూసుకుంటూ నవ్వుకుంటునాడు. మనీషాకు ఏం అర్ధం కాలేదు. పరుగు లాంటి నడకతో వంటింట్లోకి వచ్చి పడింది.</p>
                    <p>పూర్వం మాధవ్ ని, తామిద్దరం ఏకాంతంగా వున్నప్పుడు ఏ ఆచ్చాదన లేకుండా చూసింది. కానీ ఇది వేరుగా వుంది.</p>
                    <p>చాలా సేపటికి సాకేత్ బయటకు వచ్చేడు. చాలా రోజులకి వుల్లాసంగా కనిపించేడు. ఉప్మా తిన్నాడు. మొదటి సారిగా బావుందంటు భుజం మీద చేయి వేయబోయేడు. కానీ చటుక్కున చేయి వెనక్కి లాక్కొని గబగబ వెళ్లిపోయేడు. జరిగిన సంఘటనతో ఏదో తెలియని భయంతో మనీషా వణికిపోయింది.</p>
                    <p>దీని గురించి తీవ్రంగా ఆలోచించే లోపులే , ఒక రోజు సాయత్రం అనురాగ్ ఒళ్ళు వెచ్చబడటం గమనించింది మనీషా.మామూలు జ్వరమేమోనని అమ్మకి ఫోన్ చేసి అడిగితే అందాక తడిగుడ్డతో తుడిచి డాక్టర్ దగ్గరికి తీసుకెళ్ళమంది.</p>
                    <p>సాకేత్ ఇంటికి రాగానే అనురాగ్ ని ప్రాజెక్టు ఆసుపత్రికి తీసుకెళ్లింది. డాక్టర్ రామలక్ష్మి MD (జనరల్ మెడిసిన్) అనే బోర్డు చూసింది. ఎక్కడో విన్న పేరు లాగే వుందే అనుకుంది. తీరా లోపలకి వెళ్లగానే కనపడింది తన ఇంటర్మీడియట్ బెంచ్ మేట్ రామలక్ష్మి.</p>
                    <p>రామలక్ష్మిని చూడగానే, కెమిస్ట్రీ క్లాస్లో పాఠం వినకుండ, స్త్రీ పురుషుల బాడి కెమిస్ట్రీ గురించి రామలక్ష్మి చెప్పే కబుర్లే గుర్తుకొచ్చేయి మనీషా కి.</p>
                    <p>ఆరే!మను నువ్వేనటే? అంటూ రామలక్ష్మి,ఒసే! రమ? అంటూ మనీషా, ఒకరినొకరు ఆప్యాయంగా ఆలింగనం చేసుకున్నారు.</p>
                    <p>అనురాగ్ ని పరీక్ష చేసిన డా. రామలక్ష్మి, మను! ఇది మామూలు జ్వరమే అయివుండచ్చు ఏం కంగారు పడొద్దు! అంటూ ఒక సిరప్ చేతికిచ్చి రోజు మూడు పూటలా వెయ్యి తగ్గిపోతుందంది.</p>
                    <p>ఇద్దరి స్నేహితురాళ్ళ కలుపుగోలుతనం చూసిన సాకేత్, గది బయటకు వెళ్లిపోయేడు. అప్పటికే పొద్దు పోవటంతో మరలా కలుసుకుందాం అంటూ మనీషా ఇంటికి వచ్చేసింది.</p>
                    <p>మనీషా దిగ్బ్రాంతికి గురైన సంఘటన మరోకటి పదిహేను రోజుల తరువాత జరిగింది.</p>
                    <p>ఒక రోజు సాయత్రం వేళ, కాలనీలోనే మరో సెక్టార్లో వున్న మంజరి,మనీషా ఇంటికి వచ్చింది.తనను తాను పరిచయం చేసుకుంటూ, మంజరి భర్త ధీరజ్, సాకేత్ మంచి స్నేహితులని, రాబోయే శుక్రవారం వాళ్ల అబ్బాయి అరవింద్ పుట్టిన రోజని, వేడుక-, ఫ్యాక్టరీ గెస్ట్ హౌస్ లో జరుపుతున్నామని డిన్నర్ కి తప్పకుండా రావాలంటూ పిలిచింది.</p>
                    <p>సాకేత్ కి అంత సన్నిహిత మిత్రులున్నారని అప్పుడే తెలుసుకుంది మనీషా.</p>
                    <p>ధీరజ్ భార్య మంజరి, డిన్నర్ కి పిలిచిన విషయాన్ని రాత్రి ఫలహారం చేస్తునప్పుడు చెప్పింది మనీషా. ధీరజ్ పేరు చెప్పగానే సాకేత్ మొహంలో మెరిసిన వింత మెరుపును గమనించక పోలేదు మనీషా.</p>
                    <p>తప్పకుండా వెళ్దాం అన్నాడు సాకేత్ హుషారుగా.</p>
                    <p>శుక్రవారం హాఫ్ డే పర్మిషన్ తీసుకొని ముందే వచ్చేశాడు సాకేత్. పార్టీ మొదలవడానికి ముందే గెస్ట్ హౌస్ కి చేరుకున్నారు. టెర్రస్ మీద పార్టీ. చాలా మందిని పిలిచినట్లుంది మంజరి. అంతా హడావుడిగా వుంది. అంత మంది మధ్య వుక్కపోతకేమో అనురాగ్ గుక్కతిప్పుకోకుండా ఏడవటం మొదలు పెట్టేడు.</p>
                    <p>అనురాగ్ ని సాకేత్ కి ఇచ్చి బయటకు తిప్పి రమ్మందామని సాకేత్ గురించి అటు ఇటు చూసింది. ఎక్కడ సాకేత్ జాడ లేదు.తప్పేది లేక టెర్రస్ చివరకి చేరుకొని అనురాగ్ ని ఎత్తుకొని పచార్లు చేయసాగింది.</p>
                    <p>టెర్రస్ కింద ఎత్తుగా పెరిగిన అశోక చెట్ల కింద నుంచి నిటూర్పులతో కూడిన గుసగుసలు వినబడసాగేయి మనీషాకి.</p>
                    <p>చూడకూడదనుకుంటునే క్రిందకి చూసింది. మసక దీపపు కాంతిలో సాకేత్ - ధీరజ్ లు ఎంతో దగ్గరగా, ఒకరినొకరు చుంబనాలు చేసుకుంటూ కనబడ్డారు.</p>
                    <p>వాంతి వచ్చినంత పనయింది మనీషాకి. తల తిరిగిపోసాగింది. అనురాగ్ ని ఎప్పుడు కిందకి దించిందో తెలీదు. సృహ తప్పింది. 
…..</p>
                    <p>తల బద్దలవుతున్న తలనొప్పితో కళ్ళు తెరిచింది మనీషా. ఎక్కడుంది తాను? అనురాగ్ ఎక్కడా? ఆమె కళ్ళు అనురాగ్ కోసం ఆత్రంగా వెదకసాగేయి.</p>
                    <p>ఏయ్! &quot;మను నా వైపు చూడు&quot;. పార్టీలో ఏమైనా పుచ్చుకున్నవా ఏంటి? కళ్ళు తిరిగి పడ్డావుట అంటూ నవ్వుతూ ప్రశ్నించింది డాక్టర్ రామలక్ష్మి.</p>
                    <p>చెప్పే ఓపిక లేక కళ్ళతోనే అడిగింది మనీషా, అనురాగ్ ఏడి?అని. అనురాగ్ కి ఏం కాలేదు! వాడు క్షేమంగానే వున్నాడు. ఇప్పుడే ఇడ్లీ తినిపించి పడుకోబెట్టేను.</p>
                    <p>ఇవాళ, రేపు ఆసుపత్రిలోనే వుండు. పరీక్షలు చేసి పంపుతాను అంది. బిక్క మొహం వేసుకొని బిత్తర చూపులు చూస్తున్న సాకేత్ ని చూసింది మనీషా. అంతా నీరసంలోనూ స్త్రీకి మాత్రమే అర్ధం కాగల భావనొకటి ద్యోతకమైంది మనీషా మొహంలో.</p>
                    <p>మర్నాడు వుదయం పేషంట్ల రద్దీ తగ్గిన తరువాత, డాక్టర్ రామలక్ష్మి మనీషా దగ్గర కూర్చొంది. చెప్పే మను! ఏమి జరిగింది నిన్న రాత్రి అంది.</p>
                    <p>మనీషా, తనకు సాకేత్ తో వివాహమైన దగ్గర నుంచి,జరిగిన విషయాలన్ని 
పూస గుచ్చినట్లు చెప్పింది. సాకేత్ కు సంబందించి ఆ మధ్య ఇంట్లో చూసిన సంఘటన, నిన్న రాత్రి జరిగిన సంఘటనతో, సాకేత్ మానసిక ప్రవృత్తి మీదే అనుమానం కలుగుతోందని, అదే తనను కలవరపెడుతోందని చెప్పింది.</p>
                    <p>అంతా విని, కొన్ని ప్రశ్నలుకు జవాబులు రాబట్టిన డాక్టర్ రామలక్ష్మి, మను! నీకు గుర్తుందా?. మనం ఇంటర్ లో వుండేటప్పుడు నేను ఈ విషయాల మీదే నేను నీకు చెపుతూ వుండేదాన్ని.</p>
                    <p>చూస్తుంటే సాకేత్ లో స్వలింగ లేదా ద్విలింగ లైంగిక స్వభావ లక్షణాలు కనిపిస్తునాయి.</p>
                    <p>వైద్య పరిభాషలో ఇటువంటి లక్షణాలు కొత్తవి కాకపోయినా, ఈ లక్షణాలు కలవారు ఎంతో మానసిక సంఘర్షణకు గురవుతుంటారు. స్వలింగ లైంగిక భావనలు కలవారు వాటిని బయటకు వ్యక్తం చేయలేక, అటువంటి స్వభావంవున్న వారిని కలుసుకోవాలని తహతహలాడుతూ వుంటారు. నిన్న నువ్వు చూసింది అదే అంది రామలక్ష్మి.</p>
                    <p>కానీ ఇటువంటి వారు వివాహం చేసుకుంటేనే ఆ భార్య -భర్తల మధ్య దాంపత్య జీవితం సరిగ నడవదు. అటువంటి వారు ఈ లైంగిక భావనల పట్ల సరయిన అవగహన పెంపొదించుకొని, తగిన మానసికమైన సమతౌల్యత సాధిస్తేనే ఆ కాపురాలు నిలబడతాయి అంది రామలక్ష్మి.</p>
                    <p>మరి సమస్యకు నివృత్తి ఎలాగ? అంది మనీషా. మనస్తత్వ శాస్త్రంలో లైంగిక ప్రవృత్తుల మీద నిపుణత కలిగిన వారిని అంటే ఒక సెక్సలాజిస్ట్ ని సంప్రదించి వారి సలహాలు తీసుకొని నెమ్మదిగా సాకేత్ ను ఆ ప్రవృత్తి నుండి బయటకు తీసుకురావడమే అంది రామలక్ష్మి.</p>
                    <p>ఇది అంత తేలికగా అయ్యే పనేన? అంది మనీషా.</p>
                    <p>సాకేత్ కు నేను అర్ధం అయ్యేలా చెబుతాను మనీషా. నగరంలో నాకు తెలిసిన సెక్సలాజిస్ట్ నందగోపాల్ వున్నారు. ఆయనతో మాట్లాడతాను. మీరు ఇద్దరు వెళ్ళి కలవండి.</p>
                    <p>వెంటనే ఫలితం కనపడుతుందని చెప్పను గాని, నెమ్మదిగా సాకేత్ లో మార్పు రావచ్చును అంది రామలక్ష్మి.</p>
                    <p>తరువాత డాక్టర్ రామలక్ష్మి, సాకేత్ ని ఒక్కడినే పిలిచింది. మనీషా తనకు చెప్పిన విషయాల్ని చెబుతూ, ఇటువంటి లైంగిక ప్రవృత్తి వున్నప్పుడు, మనీషాను పెళ్లి చేసుకుని ఆమె జీవితాన్ని ఎందుకు నాశనం చేశావు? అని అడిగింది.</p>
                    <p>సాకేత్ విచలితుడయ్యేడు. ఆమె ముందు తన గోడు వెళ్లబోసుకున్నాడు. తనకు 15వ ఏట నుండే ఈ రకమైన భావనలుండేవని, కానీ వాటిని చాలా కాలం వరకు అర్ధం చేసుకోలేకపోయేనని , ఎవరికైనా చెబితే నవ్వులపాలవుతానని తనలో తానే కుమిలిపోయే వాడినని,అందుకే పెళ్లి కూడా వద్దనుకున్నానని, మనీషా అంటే తనకు ఇష్టమేనని, మనీషాకు దగ్గరవుదామని ప్రయత్నం చేసినప్పుడల్లా ఆ సమయంలో జడత్వం ఆవహించేదని, తనకి ఈ సమస్య నుండి బయటపడాలని వుందని చెప్పుకొచ్చేడు.</p>
                    <p>ఉప సంహారం:: మనీషా దంపతులు సెక్సలాజిస్ట్ నందగోపాల్ ని కలిసేరు. ఆయన ఇచ్చిన సలహాలు సూచనలు సాకేత్ తూ..చ తప్పకుండ పాటించేడు. సాకేత్ లో నెమ్మదిగా మార్పు కనిపించసాగింది. ఆ మార్పు ఫలితంగానే అనురాగ్ కి రెండేళ్ల తరువాత చెల్లెలు వచ్చింది.</p>
                    <p>స్వస్తి</p>
                    <p>రవి కావూరు.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>