<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>కథ కదంబం 4 - రవి కావూరు కథలు</title>
    <meta name="description" content="కథ కదంబం పార్ట్ 4
*******************
రవి కావూరు.
************">
    <meta property="og:title" content="కథ కదంబం 4 - రవి కావూరు కథలు">
    <meta property="og:description" content="కథ కదంబం పార్ట్ 4
*******************
రవి కావూరు.
************">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">కథ కదంబం 4</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>కథ కదంబం పార్ట్ 4
*******************
రవి కావూరు.
************</p>
                    <p>వంటి నిండా గాయాలతో సృహ లేని శుభని చూసేసరికి, ప్రకాష్ కంట నీరు చిప్పిలింది. తాను ఎంత చెడ్డదైనా,తన జీవిత భాగ స్వామి. నాడి చూసి వెంటనే హాస్పిటల్ ఏమర్జెన్సీకి ఫోన్ చేసి, శుభ పరిస్థితి, గాయపడ్డ ఇతరుల పరిస్థితి వివరించి,అంబులెన్స్ పంపించమని చెప్పి, గాయ పడ్డవారందరిని ఒక చోటకు చేర్చి సపర్యలు చేయడం మొదలు పెట్టేడు సూర్య ప్రకాష్.</p>
                    <p>అప్పటికే పొగయిన జనం జరిగిన ప్రమాదాన్ని సెల్ ఫోన్లలో వీడియో తీయడానికి, ఒకరి మీద ఒకరు పడిపోవడం మొదలు పెట్టేరు. ట్రాఫిక్ పోలీసులు వాళ్ళందరిని వెనక్కి పంపించసాగేరు..</p>
                    <p>ఈ లోపున అంబులెన్స్ వచ్చింది. శుభని, గాయపడిన మరో ఇద్దరినీ, ప్రకాష్ పనిచేస్తున్న ప్రైవేట్ హాస్పిటల్ కి తరలించేరు. శుభకి వెంట వెంటనే ప్రాధమిక వైద్యం అందించి, టెస్ట్లు చేసిన డాక్టర్లు 
శుభకు అంతర్గత గాయాలు వున్నాయని , వెన్నుపూస, ప్రమాద త్రీవతవల్ల దెబ్బతిందని, 
సరికావడానికి, మూడు-నాలుగు నెలలు బెడ్ రెస్ట్ అవసరమని సూచించేరు.</p>
                    <p>సాయంత్రానికి శుభకి తెలివి వచ్చింది. కళ్ళు తెరవగానే ఎదురుగా, ఐసియూ వాతావరణం, బెడ్ పక్కన ప్రకాష్. 
బావ! నేనెక్కడ వున్నాను!నాకు ఏం జరిగింది? ఇన్వెస్టర్ మీట్ అయిపోయిందా? అంటూ అడగడం మొదలెట్టింది.</p>
                    <p>శుభ! &quot;నువ్వు ఎక్కువగా మాట్లాడకూడదు&quot; అంటూ సౌమ్యంగా చెబుతున్న ప్రకాష్ ని చూసి, దిగ్గున లేవబోయింది. నడుము కరేలు మంది. కదలలేక పోయింది.</p>
                    <p>పక్కనే వున్న నర్స్, శుభతో &quot;మేడమ్! &quot;కారు ప్రమాదంలో మీకు బాగా దెబ్బలు తగిలినాయి&quot;. &#x27;మీ వెన్ను భాగానికి దెబ్బ తగిలింది&#x27;. &#x27;మీరు అస్సలు కదలకూడదు&#x27; అంది.</p>
                    <p>శుభకి,ఇచ్చిన మత్తు మరో సారి కమ్ముకుంది. శుభ నిద్రలోకి జారుకుంది. డాక్టర్ల పర్యవేక్షణలో వారం రోజుల్లోనే కొంచం తేరుకుంది శుభ. కానీ వెన్నుపూసకు తగిలిన దెబ్బ వల్ల మూడు నెలల బెడ్ రెస్ట్ అన్నారు డాక్టర్లు.</p>
                    <p>ఇంటికి తీసుకొచ్చిన, శుభని, కింద గదులులోనే ఒక గదిని ఆసుపత్రి గదిగా మార్చేశాడు ప్రకాష్. అన్నీ బెడ్ మీదే జరిగేటట్టు చేశాడు.</p>
                    <p>తల్లికి ప్రమాదం జరిగిందని తెలిసి, సమీర్ హాస్టల్ నుండి వచ్చి తల్లిని చూసేడు. ఎప్పుడు అందరినీ అదిలిస్తూ, అంతా తానై తిరిగే తల్లిని, అలా మంచం మీద చూసి ఎంతో బాధపడ్డాడు సమీర్. నొప్పి ఎలా వుందమ్మా ? అని అడిగేడు.</p>
                    <p>ఎదుగుతున్న కొడుకు, అలా ప్రేమగా అడిగేసరికి, శుభలో దాగున్న తల్లి మమకారం పొంగుకొచ్చింది. లేవలేని స్థితిలో కొడుకు చేయిని ఆప్యాయంగా నిమిరింది. బాగా రెస్ట్ తీసుకుంటే కోలుకుంటావని తల్లికి భరోసా ఇచ్చి, ఆ రోజు ఇంట్లో వుండి ,పరీక్షలు దగ్గరపడుతున్నాయని హాస్టల్ కి వెళ్లిపోయేడు సమీర్.</p>
                    <p>సుహాస్ మాత్రం రోజు తల్లి దగ్గరికి ఏదో టైమ్లో వచ్చి, మామ్ ఇంకా ఎన్నాళ్ళు బెడ్ రెస్ట్, లేచి తిరుగుతూ వుండు అంటూ, మామ్, బైక్ పెట్రోల్కి ఇచ్చే డబ్బులు సరిపోవడం లేదు, డాడ్ కి నువ్వే చెప్పు. నేను అడిగితే బోల్డు అడుగుతాడు. నా వల్ల కాదు అంటూ శుభ దగ్గర నుంచి డబ్బులు పట్టుకుపోయేవాడు.</p>
                    <p>సునయన మాత్రం, శుభకి తెలివి వచ్చిన తరువాత ఫోన్ చేసి, &quot;సారీ మామ్ .. బెడ్ రెస్ట్ తీసుకోమన్నారట కదా!మామ్! నేను- మా క్లాస్మేట్లు సిమ్లా ట్రిప్ పెట్టుకున్నాము. ఇప్పుడు నీ కోసం ట్రిప్ కేన్సల్ అంటే బాగోదు. అయిన నిన్ను నాన్న చూసుకుంటున్నాడుగా, తిరిగి రాగానే వస్తానే అంటూ ఫోన్ పెట్టేసింది.</p>
                    <p>రాజేశ్వరమ్మ మాత్రం జరుగుతున్న పరిణామాలను గమనించ సాగింది. తన కొడుకు కుటుంబంకి తగిన దక్షత లేకపోవడం ఆమెను వ్యాకులపాటుకు గురి చేస్తోంది.</p>
                    <p>శుభ మంచం మీద పడ్డ కూడా, తనలో ఎటువంటి మార్పు రాలేదు.కొంచం ఓపిక రాగానే, పని వాళ్ల మీద చికాకు పడటం, వాళ్ళు చాటుమాటుగా తన కొడుకు కుటుంబం గురించి చులకనగా మాట్లాడుకోవడం రాజేశ్వరమ్మ వింటూ సహించలేకపొతుండేది.</p>
                    <p>శుభే తిన్నగా ఉంటే, ఎంతో పరువు ప్రతిష్ట కలిగిన తన కుటుంబం, ఈ రోజున &quot;ఎవరికి వారే యమునా తీరే&quot; అన్న చందాన ఉండేది కాదు కదా అనే అలోచన
రాజేశ్వరమ్మకు మనః శాంతి లేకుండా, రాత్రి పూట నిద్ర లేకుండా చేస్తోంది.
 
అటు సూర్యప్రకాష్ కు, తన పని చేస్తున్న ఆసుపత్రికి , అదే నగరంలో మరో మూడు కార్పొరేట్ ఆసుపత్రుల మధ్య, నిస్సిగ్గుగా జరుగుతున్న వైద్య వ్యాపార పోటీ,ఉక్కిరిబిక్కిరి చేస్తున్నాయి.తన పిల్లల్లో జరగబోతున్న విపరీత పరిణామాలు గమనించే అవకాశం లేకుండా పోయింది ప్రకాష్ కి.</p>
                    <p>సమీర్ అప్పటికే, తనతో పాటే చదువుతున్న,చరణ్ ప్రీత్ అనే పంజాబీ అమ్మాయిని ఇష్టపడటం మొదలుపెట్టేడు. పసిమి ఛాయతో మెరిసిపోయే,చరణ్ ప్రీత్ అంటే కాలేజీలోనే పెద్ద ఫాన్ ఫాలోయింగ్ వుంది.</p>
                    <p>చరణ్ ప్రీత్ కూడా, సమీర్ ని ఇష్టపడటంతో, మెడికల్ కాలేజీ కాంటీన్లోనూ, లైబ్రరీ దగ్గర చేరి కబుర్లలో పడేవారు. సమీర్, ఇంట్లో కోల్పోయిన ప్రేమని, ఆదరణని, చరణ్ ప్రీత్ సాంగత్యంలో పొందుతుండేవాడు. చదువులు పూర్తయిన తరువాత పెద్దల ఆమోదంతో ఒక్కటి కావాలని అనుకునే వాళ్ళు.</p>
                    <p>యాజమాన్య కోటాలో కోటి రూపాయలు ఫీజు కట్టి, తండ్రి నడుపుతున్న కార్పొరేట్ ఆసుపత్రికి కాబోయే వారసుడిగా వున్న మదన్ కూడా సమీర్ చరణ ప్రీత్ ల క్లాస్మేట్.</p>
                    <p>ఆ వయస్సులో వుండే కుర్ర ధోరణే, మదన్ కూడా చరణ్ ప్రీత్ ని ఇష్టపడేల చేసింది. క్లాస్ లో ముగ్గురిది ఒకటే బ్యాచ్.</p>
                    <p>సమీర్ సహజంగా తెలివైనవాడు, మంచి విద్యార్ది. అందుకు విరుద్ధం మదన్.</p>
                    <p>సమీర్- చరణ్ ప్రీత్ జంట ఇప్పుడు హాట్ టాపిక్ అయిపోయింది కాలేజీలో. మదన్ లో కూడా అసహనం పెరిగిపోసాగింది. తాను ఎటు చరణ్ కి దగ్గర కాలేడు.తనకు దక్కని చరణ్ ప్రీత్ సమీర్ కు మాత్రం ఎందుకు దక్కాలి ?</p>
                    <p>సమయం కోసం ఎదురు చూడసాగేడు మదన్.</p>
                    <p>ఒక రోజు చరణ్ ప్రీత్ తండ్రి, చరణ్ కోసం కాలేజీకి వచ్చేడు.</p>
                    <p>చరణ్ ప్రీత్ తండ్రికి ఎదురుపడ్డ మదన్, ఆ అవకాశాన్ని వినియోగించుకున్నాడు. చరణ్ ని చూపిస్తానంటూ , కాంటీన్ దగ్గర వూసులాడుకుంటున్న సమీర్-చరణ్ ప్రీత్ లను చూపించేడు.</p>
                    <p>చరణ్ ప్రీత్, తన తండ్రికి, సమీర్ గురించి, వాళ్ల కుటుంబం గురించి వివరించి, సమీర్ ను ఇష్టపడుతున్న విషయాన్ని, చెప్పి చదువులు పూర్తి అయిన తరువాత పెళ్లి చేసుకొనే వుద్దేశ్యం వున్నట్లు అందుకు అంగీకరించమని తండ్రిని కోరింది.</p>
                    <p>చరణ్ ప్రీత్ తండ్రి, అందుకు ఒప్పుకోలేదు. వుద్యోగరీత్యా ఈ నగరానికి వచ్చేమని, వాళ్ళ కుటుంబ భవిష్యత్ ఇక్కడ లేదని పంజాబ్ లోనేనని,అందువల్ల సమీర్ తో జీవితం సాధ్యం కాదని, సమీర్ని మర్చిపోమ్మని చెప్పేడు.</p>
                    <p>కొద్ది రోజులకే, కూతురుకు కాలేజీ నుండి 
టి సి తీసుకొని వెళ్లిపోయేడు చరణ్ జిత్ తండ్రి.</p>
                    <p>వెళ్లి పోయే ముందు సమీర్ కలుసుకున్న చరణ్ జిత్, ఇద్దరికి ఒకరంటే ఒకరికి ఇష్టం ఉన్న కూడా, తన తండ్రి తనకు చెప్పిన మాటలు, సమంజసంగా అనిపించాయని, వారిరిద్దరి మధ్య ప్రేమ, పెళ్లిగా మారే అవకాశం లేదని, తనని క్షమించమని, వెళ్ళిపోయింది. సమీర్ ప్రేమ ఆ విధంగా భగ్నమయింది.</p>
                    <p>భవిషత్లో తన కార్పొరేట్ సామ్రాజ్యనికి గండిగొట్టగల తెలివితేటలు సమీర్ కి పుష్కలంగా ఉన్నాయని ముందే కనిపెట్టిన మదన్, ప్రేమ విఫలమై విచారంగా ఉన్న సమీర్ కి ఒక రోజు తన పుట్టినరోజు పార్టీలో రెడ్ వైన్ ఆఫర్ చేసాడు.</p>
                    <p>&#x27;చీర్ అప్ సమీర్&#x27; చరణ్జిత్ గురించి నీ భవిషత్తుని పాడు చేసుకుంటావా. మీ
డాడీ లాగా పెద్ద డాక్టర్ కావలసినవాడివి
అంటూ తియ్యటి మాటలు చెబుతూ
సమీర్ మత్తుకు బానిస కావడానికి దారి తీసేడు.</p>
                    <p>ఇదిలా ఉండగా, ఒక రోజు సాయంత్రం, ప్రకాష్ ఒక ముఖ్యమైన సర్జరీకి వెళ్ళడానికి సమాయత్తమవుతున్న వేళా, సునయన నుండి ఫోన్.</p>
                    <p>ఎప్పుడు లేనిది కంగారుగా మాట్లాడుతోంది.</p>
                    <p>&quot;డాడ్ ఐ నీడ్ యూర్ హెల్ప్&quot; అంది ఏడుపు గొంతుకతో.</p>
                    <p>&quot;చెప్పమ్మా&quot;! ఎక్కడున్నావ్? ఏమి కావాలి నీకు? అన్నాడు ప్రకాష్ ఆతృతగా.</p>
                    <p>&quot;డాడ్! &quot;నా ఇంజినీరింగ్ క్లాస్మేట్స్ నలుగురం మా ఫ్రెండ్ రోహిత్, ఇంకో ఇద్దరు బాయ్స్ కలసి, రోహిత్ బర్త్ డే సెలబ్రేట్ చేసుకుందామని గోవా వచ్చేము డాడీ.</p>
                    <p>&quot;నువ్వు ఎప్పుడు ఊరేళ్ళేవు? అమ్మా!. నాకు చెప్పనేలేదు అన్నాడు ప్రకాష్.</p>
                    <p>&quot;సారీ డాడ్!. &#x27;అప్పటికప్పుడు అనుకున్నాం&#x27;. నీకు ఫోన్ చేసా. నువ్వు ఎమర్జెన్సీలో ఉన్నవన్నారు.</p>
                    <p>&quot;చెప్పమ్మా! ఏమిటి సమస్య ? డబ్బులేమైన అవసరమా అన్నాడు ప్రకాష్. తన కూతురు ఎందుకు ఫోన్ చేస్తుందో తెలుసును కాబట్టి.</p>
                    <p>&quot;నో డాడ్!మేము గోవాలో మెరిడియన్ హోటల్లో దిగి, చుట్టు ప్రక్కల ప్రాంతాలు ఎక్స్ప్లోర్ చేస్తున్నాము.</p>
                    <p>మేము బయట ఉండగా, మాకు ఫోన్ వచ్చింది. ఏంటి నార్కొటిక్స్ బృందం ఒకటి మా హోటల్ తనిఖీ చేస్తున్నారని.</p>
                    <p>సరే! నీకు భయమేమిటమ్మా? అన్నాడు ప్రకాష్.</p>
                    <p>&quot;సారీ డాడ్! మా రోహిత్ ఫ్రెండ్, అవినాష్ కి వీడ్ స్మోక్ చేసే అలవాటుంది.తాను రూంలో వీడ్ స్మోక్ చేసేడు.</p>
                    <p>నిన్న బయలుదేరే హడావుడిలో రూమ్ క్లీన్ చేయడం మర్చిపోయేము.</p>
                    <p>ఇప్పుడు రూమ్ చెక్ చేస్తే అదొక పెద్ద న్యూస్ చేసేస్తారు. ఆ న్యూసెన్సు మాకొద్దు. నువ్వే ఏదోకటి చేయి డాడీ. అమ్మకే చెబుదును. తాను బెడ్ రిడెన్. నో యూస్. మేము ఏదొక ఫ్లైట్ పట్టుకొని వచ్చేస్తాం అంది సునయన చాలా కాజువల్గా.</p>
                    <p>ప్రకాష్ కి ఒళ్ళు జలదరించింది. ఓ మై గాడ్. 
ఒక ఎదిగిన కూతురు, తండ్రితో మాట్లాడవలసిన మాటలేనా ఇవి.నగరంలో ప్రముఖ అంకాలజిస్ట్ కుమార్తెకి డ్రగ్స్ సేవించే వాళ్ళతో స్నేహమా.</p>
                    <p>కూతురు చేసిన తప్పు నుండి, తనని బయటపడేటానికి తాను మరిన్ని తప్పులు చెయ్యాలా?</p>
                    <p>ఒళ్ళు చెమట్లు పట్టసాగేయి ప్రకాష్ కి.
ఈలోపుల సర్జరీ రూమ్ నుంచి ఫోన్. వెంటనే రమ్మని.</p>
                    <p>ఫోన్లో ఉన్న సునయనకి, ఉన్న చోటనే ఉండమని చెప్పి, ఆపరేషన్ థియేటర్ లోకి వెళ్ళేడు ప్రకాష్.అన్యమనస్కంగా ఉన్నకూడ, సుశిక్షితులైన ప్రకాష్ చేతులు వాటి పని అవి చేసేసాయి.</p>
                    <p>ఆపరేషన్ గౌన్ విప్పి, తన ప్రైవేట్ రూంలోకి వెళ్లి, ఎప్పుడు ఫోన్ చేయని, తన ఐ పి ఎస్ ఫ్రెండ్ విశ్వాకి ఫోన్ చేసేడు.</p>
                    <p>విశ్వా, ప్రకాష్ ఫోన్లో చెప్పిన విషయాలికి ఆశ్చర్యపోయేడు.</p>
                    <p>సరే ప్రకాష్ ! నీ కూతురు ఈసారికి బయటపడేలా చూసుకుంటా! కానీ మరెప్పుడు ఇలాంటి వాటి కోసం నీ దగ్గర నుండి నాకు ఫోన్ రాకుండా చూసుకో అంటూ నర్మగర్భంగా హెచ్చరించేడు విశ్వా.</p>
                    <p>తలకొట్టేసినట్లయింది ప్రకాష్ కి. కానీ ఏం చేస్తాడు.తల్లి తండ్రులుగా తాను శుభ, పెద్ద ఫెయిల్యూర్స్.</p>
                    <p>ఆకాశానికి నిచ్చెన వేద్దామని అర్రులు చాచే
శుభ లాంటి భార్య, అవసరమైనప్పుడైన, కుటుంబాన్ని చక్కదిద్దుకోలేని తన చేతకానితనం, వెరసి రత్నల్లాంటి పిల్లల వ్యక్తిత్వాలు మసిబారిపోవడానికి తామే కారణమని మానసిక వేదనకు గురయ్యేడు ప్రకాష్.</p>
                    <p>ఇలా భారంగా రోజులు గడుస్తున్న సమయంలో చీకటిలో వెలుగు రేఖ లాంటి సంఘటన జరిగింది ప్రకాష్ ఇంట్లో…</p>
                    <p>4వ భాగం సమాప్తం..</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>