<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>సరయిన దారి</title>
    <meta name="description" content="సరైన దారి
**********
సాయత్రం వాకింగ్ చేస్తున్నాను. జేబులోనున్న మొబైలు మోగింది. ఏదో మేసెజ్,సేవ్ కాని నెంబర్ నుంచి.">
    <meta property="og:title" content="సరయిన దారి">
    <meta property="og:description" content="సరైన దారి
**********
సాయత్రం వాకింగ్ చేస్తున్నాను. జేబులోనున్న మొబైలు మోగింది. ఏదో మేసెజ్,సేవ్ కాని నెంబర్ నుంచి.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">సరయిన దారి</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">short</span>
                        </div>
                    </div>
                </header>
                
                <div class="story-body">
                    <p>సరైన దారి
**********
సాయత్రం వాకింగ్ చేస్తున్నాను. జేబులోనున్న మొబైలు మోగింది. ఏదో మేసెజ్,సేవ్ కాని నెంబర్ నుంచి.</p>
                    <p>మెసేజ్ చదవసాగేను. అంకుల్! నేను రామారావు గారి అబ్బాయి కామేష్ ని. మీ అబ్బాయి మధు క్లాస్మేట్ ని కూడా. నాకు రెండు వేల రూపాయలు కావాలి. ఫోన్ పే చేయగలరా?</p>
                    <p>నేను స్టాఫ్ సెలెక్షన్ పరీక్ష కోసం దరఖాస్తు చేస్తున్నాను. నాన్నని చాలా సార్లు డబ్బులు అడిగేను. ఇక ఇవ్వక పోవచ్చు. తొందరగానే తిరిగి ఇచ్చేస్తాను అంటూ మెసేజ్.</p>
                    <p>రామారావు,నేను ఒకే ఆఫీసులో పనిచేస్తున్నాం. రామారావు నాకు 
సమవయస్కుడు. వుద్యోగంలో జూనియర్.</p>
                    <p>మా అబ్బాయి మధు-కామేష్ ఒకేచోట ఇంజినీరింగ్ చదివేరు. నా కొడుక్కి క్యాంపస్ సెలెక్షన్లో ఉద్యోగం వచ్చి, బెంగుళూరులో పనిచేస్తున్నాడు. కామేష్ కి ఇంకా ఉద్యోగం రాలేదు.</p>
                    <p>రామారావు కష్టజీవి. తండ్రి చిన్నతనంలోనే చనిపోవడంతో ఇద్దరు చెల్లెళ్ళ చదువులు చెప్పించి, పెళ్లిళ్ళు చేసి అప్పుల్లో ఉన్నాడు.</p>
                    <p>ప్రభుత్వం వారు ఇచ్చిన రాయితీలతో కామేష్ ని ఇంజనీరింగ్ చదివించాడు. కామేష్ వుద్యోగం చేసి, తనను ఆదుకుంటాడని ఆశలు పెట్టుకున్నాడు రామారావు.</p>
                    <p>కామేష్ అడిగిన డబ్బులు, అతని ఖాతాకి పంపించేసాను. థాంక్స్ అంకుల్!డబ్బులు తొందరగానే తిరిగి ఇచ్చేస్తానని తిరుగు మెసేజ్.</p>
                    <p>రెండు వారాల తరువాత, నా కొడుకుతో ఫోన్లో మాట్లాడుతున్నప్పుడు, మాటల్లో కామేష్ కి 2000 రూపాయలు,పంపించడం గురించి చెప్పేను.</p>
                    <p>అదేమిటి నాన్న? ఈ సంవత్సరం స్టాఫ్ సెలెక్షన్ నోటిఫికేషన్ అసలు రానేలేదు. మరి దాని కోసం ఎలా డబ్బులు ఎలా అడుగుతాడు</p>
                    <p>కామేష్ కి డబ్బులు ఇవ్వకు నాన్న! 
వాడు ఆన్లైన్ గేమింగ్ వ్యసనంలో పడిపోయేడు. మొదట్లో డబ్బులు వచ్చినా, తరువాత వరుసగా డబ్బులు పొగొట్టుకుంటున్నాడు. ఆ డబ్బులన్నీ రాబట్టుకుంటానని, మా దగ్గర కూడా డబ్బులు తీసుకొని, మొహం చాటేస్తున్నాడు అన్నాడు.</p>
                    <p>నేను షాక్ తిన్నాను. రామారావు కొడుకు మీద ఎన్ని ఆశలు పెట్టుకున్నాడు? కానీ కామేశ్ ఇలా తయారయ్యాడేమిటాని 
బాధపడ్డాను.ఆలోచించసాగెను.</p>
                    <p>నెల రోజులు తరువాత కామేష్ నుంచి మళ్ళీ మెసేజ్.</p>
                    <p>అంకుల్! అనుకున్న సమయానికి డబ్బులు తిరిగి ఇవ్వలేకపోయేను. దుబాయిలో ఉద్యోగవకాశం వచ్చింది. మీరు ఐదువేలు సర్దితే , జాబ్ రాగానే , ఏడువేలు ఒకేసారి ఇచ్చేస్తాను. ప్లీజ్ అంకుల్!అంటూ.</p>
                    <p>ఈసారి డబ్బులు పంపలేదు. రేపు సాయత్రం 5గంటలకి మా ఆఫీసుకి రా అని మెసేజ్ పెట్టెను.</p>
                    <p>మర్నాడు సాయత్రం కామేష్ మా ఆఫీసుకి వచ్చేడు. కుర్చీలో కూర్చోమన్నాను. ఇప్పుడే వస్తానని మా ఆఫీసరు గదిలోకి వెళ్ళి వచ్చేను.</p>
                    <p>అంకుల్! డబ్బులు అంటూ అసహనంగా అడిగేడు. సైగ చేసి ఉండమన్నాను.</p>
                    <p>మా ఆఫీసరు గదిలోంచి గట్టిగా మాటలు వినపడసాగేయి.</p>
                    <p>ఇంక, మీకు లోన్ మంజూరు చేయలేను రామారావుగారు. మీ జీతం 30 వేలు. అందులో మీరు తీసుకున్న ఋణ వాయిదాలే 15000 పోతే మిగిలినది 15000. ఇంకా మీకు లోన్ ఎలా వస్తుంది అంటున్నాడు ఆఫీసరు.</p>
                    <p>అలా అనకండి సార్! మా అబ్బాయి ఉద్యోగ ప్రయత్నాలు చేస్తున్నాడు. వాడికి ఉద్యోగం వస్తుంది.లోన్ కూడా వాడి వుద్యోగం కోసమే. వాడు నాకు సాయం చేస్తాడు. నేను లోన్ తీర్చేయగలను సార్! అంటూ ప్రాధేయ పడుతున్నాడు రామారావు.</p>
                    <p>సీట్లో కూర్చున్న కామేష్ ఈ మాటలన్ని వింటున్నాడు. సిగ్గుతో తలవాలిపోయింది. మళ్ళీ వస్తాను అంకుల్! అంటూ 
వెళ్ళిపోబోయేడు.</p>
                    <p>ఇంతలో, ఆఫీసరు గదిలోంచి, నన్ను, 
కామేష్ ని రమ్మని కబురు. కామేష్ తత్తర పడ్డాడు. నేను పర్వాలేదని కామేష్ భుజం మీద చేయి వేసి లోపలికి తీసుకు వెళ్ళాను.</p>
                    <p>ఆఫీసరు గదిలో తండ్రిని చూసి తల దించుకున్నాడు కామేష్. రామారావు కొడుకుని చూసి దిగ్బ్రాంతి చెందేడు.</p>
                    <p>సిట్ డౌన్ మిస్టర్ కామేష్ అన్నాడు ఆఫీసర్. చూశావా నీ తండ్రి ఆశ. కానీ నువ్వేం చేస్తున్నావు?గేమింగ్ వ్యసనం లో పడి, ఇంట్లో వాళ్ళను మభ్య పెడుతూ,నిన్ను నువ్వే మోసం చేసుకుంటున్నావు.</p>
                    <p>&quot;నీ పైనే కోటి ఆశలుపెట్టుకున్నారు నీ తల్లి తండ్రి. నువ్విలా చేయడం సరియైన పనేన..!?</p>
                    <p>ఎందుకు? మీ యువత ఇలా మీ టాలెంట్ ని దుర్వినియోగం చేసుకుంటారు. శ్రద్దగా పరీక్షల కోసం చదువుకో. మీ అమ్మా నాన్నలను చూసుకో అన్నారాయన. 
 
కామేష్ తండ్రి చేయి పట్టుకున్నాడు.
కన్నీళ్లతో క్షమించండి నాన్న గారు! చిన్నప్పటినుండి మీరు మోస్తున్న బాధ్యతలు చూస్తూనే పెరిగేను. ఓవర్ నైట్ డబ్బులు సంపాదించి పెద్దవాణ్ణి అయిపోదామనే వ్యామోహంలో తప్పు దారి ఎంచుకున్నాను. నిజమేమిటో తెలుసుకున్నాను అన్నాడు.</p>
                    <p>నీకో ఆఫర్ కామేశ్. మాకో సీజనల్ ఫ్యూన్
పోస్ట్ ఖాళీ ఉంది. నెలకు ఆరు వేలు జీతం.
నీ అప్లికేషన్ డబ్బులకు సరిపోతాయి అన్నాడు ఆఫీసర్.</p>
                    <p>రేపే జాయిన్ అవుతాను సార్ అన్నాడు కామేశ్ వాళ్ళ నాన్న వైపు చూస్తూ.</p>
                    <p>నాకు తృప్తిగా అనిపించింది. ఈ చిన్ని లోన్ నాటకానికి సహకరించిన ఆఫీసర్ కు కళ్లతోనే
కృతజ్ఞత కనపర్చేను.</p>
                    <p>స్వస్తి</p>
                    <p>రవి కావూరు</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>