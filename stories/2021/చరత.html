<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>చరిత - రవి గరి కథలు</title>
    <meta name="description" content="కథ మాది - ముగింపు మీది 
 
23-8-2021 .28-8-2021">
    <meta property="og:title" content="చరిత - రవి గరి కథలు">
    <meta property="og:description" content="కథ మాది - ముగింపు మీది 
 
23-8-2021 .28-8-2021">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">చరిత</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>కథ మాది - ముగింపు మీది 
 
23-8-2021 .28-8-2021</p>
                    <p>చరిత</p>
                    <p>&quot;ఏవండోయ్! బ్లూ బ్యాగ్ ఎక్కడ!? ట్రైన్ కదులుతోంది.‌ దాన్నిగాని కింద వదిలేసారా ఏంది..!? &quot; కంగారుగా అరిచింది కంపార్ట్ మెంట్లో తమ బెర్త్ లు వద్దకు వచ్చి చుట్టూ లగేజ్ పెట్టుకుని వాటి మధ్యలో నిలుచున్న ఆ పెద్దావిడ.</p>
                    <p>అక్కడున్న లగేజ్ లో బ్లూ బ్యాగ్ కొరకు కంగారుగా వెతకసాగాడామె భర్త.</p>
                    <p>&quot;ఇదే ఏమో చూడండి ఆంటీ!&quot; అంది, వీళ్ళతో పాటే ఆ భోగీలోకి ప్రవేశించి, ఆ ఇద్దరి హడావిడి వల్ల తన సీటు వద్దకు వెళ్ళలేక వాళ్ళ‌ వెనకే నిల్చుని ఉన్న ఓ మధ్య వయసు స్త్రీ.</p>
                    <p>&quot;నా తల్లే.... బతికిచ్చావమ్మా. ఏదీ!? ఎక్కడా...!?‌&quot; ఆత్రంగా అడిగింది పెద్దావిడ.</p>
                    <p>ఆమెకు ఆ బ్యాగ్ అందించిన ఆ మధ్యవయసు స్త్రీ, తన విండో సీటు వైపు వెళ్ళడానికి మధ్యలో అడ్డంగా ఉన్న లగేజ్ చూస్తూ,</p>
                    <p>&quot;ఇవన్నీ కూడా మీవేనా ఆంటీ!?&quot; అంది, &#x27;అడ్డంగా ఉన్నాయ&#x27;ని నర్మగర్భంగా తెలియజేస్తు.</p>
                    <p>&quot;అవునమ్మా!&quot; అంటూ, కష్టంగా వంగి, అన్నీ సీట్ల కింద సర్దటం మొదలు పెట్టిందామె.</p>
                    <p>ఆ మధ్యవయస్కురాలు కూడా ఆమెకు సాయం చేసాక, ఎవరి సీట్లలో వాళ్ళు సర్దుకుని కూర్చున్నారు ముగ్గురు. 
ట్రైన్ వేగం పుంజుకుంది. మధ్యవయస్కురాలు మౌనంగా కిటికీ నుండి బయటకు చూస్తూ కూర్చుంది.</p>
                    <p>వస్తువులన్నీ సర్దాక, తీరిగ్గా కంపార్ట్మెంట్ అంతా పరిశీలించి చూసింది. ఆ కంపార్ట్ మెంట్లో వీళ్ళు కాక మరో ముగ్గురు మాత్రమే ఉన్నారు.</p>
                    <p>&quot;కరోనా వల్లేమోనండి, కంపార్ట్మెంట్ అంతా ఖాళీగా ఉంది.&quot; అంది పెద్దామె తన భర్తతో. 
అవునన్నట్టు తలూపాడతను. ఇంతలో...</p>
                    <p>అక్కడికి వచ్చిన టిక్కెట్ కలెక్టర్ కు తమ టిక్కెట్ చూపించాడు పెద్దాయన.</p>
                    <p>&quot;రంగనాథం, అమరావతి. 61, 68!?&quot; అడిగాడతను టిక్కెట్ చూస్తూ.</p>
                    <p>&#x27;అవును, మేమే&#x27; అన్నట్టు తలూపాడు రంగనాథం.</p>
                    <p>&quot;మేడం మీ టిక్కెట్..!?&quot; 
అతనక్కడికొచ్చాడని కూడా గమనించకుండా బయటకు చూస్తూ దీర్ఘాలోచనలో ఉన్న మధ్యవయస్కురాలు ఉలిక్కిపడి ఇటు తిరిగింది.</p>
                    <p>&quot;టిక్కెట్ లేదండీ.&quot;‌ మొహమాటంగా అందామె.</p>
                    <p>&quot;అయితే...!? ఇది రిజర్వేషన్ భోగీ. టిక్కెట్ లేకుండా ఎందుకెక్కారు..!? నెక్స్ట్ స్టేషన్ లో దిగిపోండి.&quot; సీరియస్ గా అంటూ వెళ్ళిపోయాడతను.</p>
                    <p>ఆమె టక్కున లేచి, &quot;సార్సార్! నేను ఫైన్ కడతాను. ఈ బెర్త్ ఖాళీగా ఉంటే, టిక్కెట్ కు డబ్బు కడతాను. ప్లీజ్! నాకు హెల్ప్ చేయండి.&quot; వెళుతున్న అతని వెనకనే నడుస్తూ రిక్వెస్ట్ చేస్తూ వెళ్ళిందామె.</p>
                    <p>ఓ పదినిమిషాల తర్వాత, తిరిగి తన సీటు వద్దకు వచ్చి కూర్చుంది.</p>
                    <p>&quot;ఏమ్మాయ్!? నీకాయన టిక్కెట్టు ఇచ్చాడా!?&quot; ఆరాతీసింది పెద్దామె, మధ్యవయస్కురాలి వైపు అనుమానంగా చూస్తూ.</p>
                    <p>అవునన్నట్టు,కాదన్నట్టూ అర్థం కాకుండా తల ఊపి మళ్ళీ బయటకు చూస్తూ కూర్చుందామె.</p>
                    <p>&quot;నీ పేరేంటమ్మాయ్...!?&quot; వదల్లేదు పెద్దామె. ఎన్నో సందేహాలు బుర్రను తొలుస్తున్నాయామెను.</p>
                    <p>&quot;పద్మినీ అండి.&quot; అని చెప్పి మాటలు పొడిగించడం ఇష్టం లేనట్లు, తల తిప్పి మళ్ళీ బయటకు చూడసాగిందామె.</p>
                    <p>&quot;లగేజీ కూడా ఏమీ లేనట్టుంది!? టిక్కెట్టు కూడా కొనలేదు. ఈ అమ్మాయి పరిస్థితి ఏదో తేడాగా ఉందండి.&quot; రహస్యంగా అంది ఆ పెద్దావిడ తన భర్తతో.</p>
                    <p>&#x27;మనకెందుకు. ఆమె విషయం. ఊరుకో&#x27; అన్నట్టు. మందలింపు గా చూసాడాయన.</p>
                    <p>&quot;హ్మ్…&quot; అంటూ ఓ నిట్టూర్పు విడిచి, ప్లేట్లో ఇడ్లీ సర్ది భర్తకు అందిస్తూ, ఎదురు సీట్లోని ఆమెను చూసి, 
&quot;పద్మినీ! భోజనం తెచ్చుకున్నట్టు లేదగామ్మా! మా దగ్గర ఇడ్లీలు ఉన్నాయి. ఇదిగో తీసుకోమ్మా..!&quot; చిన్న ప్లేట్లో ఓ నాలుగు ఇడ్లీలు, పొడి వేసి అందించింది అమరావతి ఆదరంగా.</p>
                    <p>&quot;వద్దండి.&quot; మొహమాటంగా అంటూ ఉన్నా, పద్మినికి ఆ ఇడ్లీలు చూడగానే, కడుపులో పేగులు గుర్రుమంటూ, ఆకలి కరకరలాడింది</p>
                    <p>&quot;మొహమాటపడకమ్మాయ్! నీ ముఖం చూస్తుంటే ఉదయం నుండి నువ్వేమీ తినలేదని తెలుస్తోంది. నేనెప్పుడూ ట్రైన్ లో వచ్చేప్పుడు ఏ టిఫినైనా, కాస్త ఎక్కువే తెస్తుంటా.‌ ఏం పరవాలేదు తినమ్మా!&quot; చనువుగా ప్లేటు చేతిలో పెట్టింది.</p>
                    <p>ఇంకేం మాట్లాడకుండా తీసుకుని, గబగబా తినేసింది పద్మిని. ఆమె చేతులు కడుక్కుని వచ్చి కూర్చున్నాక,</p>
                    <p>&quot;నీ దగ్గర నీళ్ళు కూడా లేవులాగుంది. ఇదిగో తాగమ్మా!&quot; అంటూ వాటర్ బాటిల్ ఇచ్చింది. తాగాక బాటిల్ ఆమెకు తిరిగి ఇస్తూ, ఆమె వైపు కృతజ్ఞతగా చూసింది పద్మిని.</p>
                    <p>మళ్ళీ యధా ప్రకారం బయటకు చూస్తూ కూర్చున్న ఆమె వైపు సాలోచనగా చూసిందా పెద్దావిడ.</p>
                    <p>పదింటికి అంతా పక్కలు పరుచుకుని పడుకున్నారు. రెండు లోయర్ బెర్త్ ల్లో పద్మిని, పెద్దావిడ, పెద్దావిడ పైని మిడిల్ బెర్త్ లో ఆమె భర్త రంగనాథం ఉన్నారు. ఆయన తన బెర్త్ కెళ్ళి పడుకున్నాడు.</p>
                    <p>పద్మిని బెర్త్ పైనున్న బెర్త్ కు ఇంకా ఎవరూ రాలేదు. ఆమె వచ్చినప్పటి నుండి ధీర్ఘాలోచనలో బయటకు చూస్తూ అదే విధంగా కూర్చోనే ఉంది. పద్మినిని అలా ఒంటరిగా వదిలి నిద్ర పోలేకపోయింది పెద్దావిడ.</p>
                    <p>స్త్రీ సహజ ఉత్సుకతే కాకుండా, తోటి స్త్రీ పై ఉన్న సానుభూతితో, పద్మిని పరిస్థితి ఏమిటో తెలుసుకోవాలని లేచి, పద్మిని పక్కకు వెళ్లి కూర్చుని చిన్నగా మాటలు కలిపింది. కాస్త కొత్త పోయిన తరువాత, తనకు తల్లిలా ఆహారం అందించిన ఆ పెద్దమెతో అభిమానంగా మాట్లాడటం మొదలు పెట్టింది పద్మిని. అది గమనించాక...</p>
                    <p>&quot;అమ్మాయ్! ఏమనుకోకపోతే, నువ్విలా ఒంటరిగా, ఏ లగేజీ లేకుండా, టిక్కెట్టు కూడా కొనకుండా, ట్రైను ఎందుకు ఎక్కాల్సి వచ్చిందో చెప్తావూ..!?&quot; అంది ఆ పెద్దామె చనువుగా.</p>
                    <p>కాసేపు తటపటాయించినా.... ఆమెకు జరిగినది చెప్పాలని నిశ్చయించుకుని, ఆమెకు చెప్పటం మొదలు పెట్టింది పద్మిని..</p>
                    <p>****
“అమ్మ లాంటి వారు.పగలు పూట అందరూ వినడం ఇష్టం లేకనే ముభావంగా వుండిపోయానండి” అంది పద్మిని..</p>
                    <p>“అలా అనుకోకు;పద్మిని! చెప్పు” అంది అమరావతి.</p>
                    <p>‘కొందరి ఆడపిల్లల జీవితాలన్ని, సాటి స్త్రీలే విచ్ఛిన్నం చేస్తుంటే ఆ నరకం నుండి తప్పించుకోవడానికే నా ఈ ప్రయాణం’ అంది పద్మిని.</p>
                    <p>పెద్దావిడ మొహంలో నీలినీడలు కదలాడటం నీలపు కాంతిలో గమనించక పోలేదు పద్మిని.</p>
                    <p>మా నాన్న ప్రైవేట్ టీచర్.అమ్మ గృహిణి. నేను ఒక్కర్తినే కూతురిని. మొదటి నుంచి మా నాన్న, &#x27;దేముడు- సనాతన ధర్మం’,అంటూ గుళ్ళు గోపురాలు తిరిగేవాడు.ఇంటి గురించి, మా గురించి పట్టించుకొనేవాడు కాదు.</p>
                    <p>అమ్మకు చదువులేకపోయినా, లోక జ్ఞానం హెచ్చు. గుళ్ళు గోపురాలంటూ తిరిగే భర్తతో ఇల్లు ఎలా నెట్టుకురావాలో అర్ధం చేసుకుంది.బట్టలు కుడుతూ ఖర్చులు నెట్టుకొస్తుండేది.</p>
                    <p>నాకు చిన్నప్పటినుంచి యోగ అంటే ఇష్టం. ఆసనాలు సులువుగా వేసేదాన్ని. ఒకసారి కాలేజీ యోగా పోటీల్లో ద్వితీయ బహుమతి వచ్చింది. బహుమతి ప్రదానం చేసిన యోగచార్యులవారు నన్ను మెచ్చుకొని, డిగ్రీ అయిన తరువాత నన్ను కలువు తల్లి! అన్నారు.</p>
                    <p>యోగా గురించి చెబుతుంటే పెద్దావిడ ఆలోచనలో పడటం గమనించింది పద్మిని.</p>
                    <p>“నిద్ర వస్తునట్లుంది.పడుకోండి.” మిగిలింది రేపు చెప్తాను అంది పద్మిని.</p>
                    <p>&quot;లేదు లేదు&quot; &#x27;చెప్పు చెప్పు&#x27; అంది అమరావతి ఆత్రంగా.</p>
                    <p>డిగ్రీ పూర్తయి, ఖాళీగా వుండలేక, యోగాచార్యుల వారిని కలిసేను,నా పరిస్థితి విన్న ఆయన అమ్మా! నీకు ఇష్టం అయితే ఆశ్రమంలో యోగా శిక్షకురాలిగా చేరు. ఉదయం- సాయత్రం శిక్షణ ఇవ్వు.నెలకు ఎనిమిది వేలు జీతం అన్నారాయన.ఒప్పుకున్నాను.</p>
                    <p>ఇలా వుంటుండగా మా ఇంటి ఎదురుగా ఒక కొత్త కుటుంబం దిగింది. తల్లి-తండ్రి సుమారు 30 ఏళ్ల పెళ్లి కాని యువకుడు.</p>
                    <p>ఆ యువకుడి పేరు చేతన్.</p>
                    <p>చేతన్ పేరు చెప్పగానే తొట్రుపాటుకు గురైంది పెద్దావిడ. కానీ పైకి కనబడకుండ ఉండడానికి ప్రయత్నం చేయడం గమనించింది పద్మిని.</p>
                    <p>చేతన్ నాన్నతో స్నేహం చేసేడు. బిజినెస్ చేస్తున్నానని మంచి లాభాలు వస్తున్నాయని చెప్పేవాడు. కొన్నాళ్ళకి నన్ను ఇష్టపడుతున్నానని,పెళ్లి చేసుకుంటానని,మా నాన్నతో అన్నాడు. కుర్రాడు మంచి వాడుగ భావించడంతో మా పెళ్లి జరిగిపోయింది.</p>
                    <p>కొత్త బ్రాంచ్ ఒకటి పెట్టేమని,మా ఇంటికి దూరంగా వేరొక చోట ఇల్లు తీసుకున్నాడు చేతన్. కొన్ని నెలలు మా అత్తగారు,చేతన్ నన్ను బాగానే చూసుకున్నారు. నేను నెల తప్పేను.ఆ తరువాతే నాకు కష్టాలు మొదలయినాయి</p>
                    <p>నేను అడుగుపెట్టిన తరువాతే వాళ్ల వ్యాపారంలో నస్టాలు వస్తున్నాయని, ఏది కలసి రావడం లేదని, నాది నష్టజాతకమని, సాధించడం మొదలు పెట్టింది మా అత్తగారు.నేను వాళ్ల కుటుంబానికి పట్టిన శనినని,నిన్ను ఎంత తొందరగా వదిలించుకుంటే అంత మంచిదంటు, నాకు తిండి పెట్టేది కాదు.గర్భిణీ అనికూడా చూడకుండా ఇల్లంతా తడి గుడ్డ పెట్టించేది. చేతన్ కూడా తల్లికి తగ్గట్టే వుండేవాడు. మొహం తిప్పుకుని వుండేవాడు. తప్పించుకు తిరిగేవాడు.మాట్లాడేవాడు కాదు.</p>
                    <p>పద్మిని! నాకు నిద్ర ముంచుకొస్తోంది. రేపుదయం చెబుదువులే అన్నది అమరావతి ఒకింత అసహనంగా.</p>
                    <p>అయ్యో! ఇప్పుడే కధ ఆసక్తిగా వుంటుంది వినండి అమరావతి గారు. కధ వింటుంటే మీకు, మీ కోడలు &quot;చరిత&quot; గుర్తుకొస్తోందా?అంటూ నిలదీసింది పద్మిని. 
 
ఎవరు నువ్వు? చరిత నీకు ఎలా తెల్సు?అంది అమరావతి జేవురించిన మొహంతో.</p>
                    <p>మీ ఆట కట్టి పెట్టండి అమరావతి గారు. పెద్దావిడ అనే మేలిముసుగును ఇప్పటికైనా తొలగించండి.ఇప్పటి దాకా నేను చెప్పిన కధ మీ కోడలు చరితదే, ఈపాటికే మీకు అర్ధం అయ్యుండాలే?</p>
                    <p>నేనొక ప్రైవేట్ డిటెక్టివ్ని. మీ కోడలు చరిత నా చిన్ననాటి స్నేహితురాలు. నెలరోజుల క్రితం పురుడు అనే నెపంతో, చరితను మీరు పుట్టింటికి పంపేస్తే, దాన్ని చూడ్డానికి వెళ్ళిన నాకు, మీ కరుడుగట్టిన ప్రవర్తన,కళ్ళకు కట్టినట్లు చెప్పి ఏడ్చింది. కన్నవారికి సైతం చెప్పుకోలేని ధైన్య పరిస్థితి కల్పించేరు మీరు దానికి.</p>
                    <p>దాని కాపురం నిలబడాలని గత 20 రోజులుగా మిమ్మలని రహస్యంగా అనుసరిస్తున్నా. మీ ఇంటి
సి సి టి వి లో మీ మాటలు, చేతలు అన్నీ రికార్డు చేశా. మీ అబ్బాయి వ్యాపారం అంటూ చేస్తున్న, మత్తు మందుల వ్యాపారం గుట్టు కూడా నా దగ్గర వుంది. ఇందాక టికెట్ కలెక్టర్ వెంట వెళ్ళి చెప్పి వచ్చింది అదే.</p>
                    <p>ఇంటికి వెళ్ళి మీ కోడలు చరితని తిరిగి తెచ్చుకొని బాగా చూసుకుంటారో, లేదా గృహ హింస చట్టం క్రింద, మాదక ద్రవ్యాల నిరోధకచట్టం క్రింద, జైల్ కెళ్ళి వూచలు లెక్క పెడతారో మీ ఇష్టం అంది పద్మిని.</p>
                    <p>పై బెర్తు మీద పడుకొని కధ అంతా వింటున్న రంగనాధం, పై నుంచే నమస్కారం పెట్టేరు పద్మినికి.</p>
                    <p>స్వస్తి</p>
                    <p>KVS RAVI ….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>