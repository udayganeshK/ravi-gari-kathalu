<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ఆయువు… - రవి గరి కథలు</title>
    <meta name="description" content="ఆయువు…">
    <meta property="og:title" content="ఆయువు… - రవి గరి కథలు">
    <meta property="og:description" content="ఆయువు…">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">ఆయువు…</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>ఆయువు…</p>
                    <p>సాయత్రం 5 కావస్తోంది.</p>
                    <p>ఈ టైముకి నేను చిరునిద్ర నుంచి లేచి, టీ పెట్టుకొని, టీ కప్పు, రెండు బిస్కెట్లు,పట్టుకొని నా వీల్ చైర్లోకి మారి, పోర్టికోలోకి చేరతాను. ఐదో అంతస్తులో ఉండడం వల్ల నాకు కింద వుండే రోడ్డు స్పష్టంగా కనపడుతుంది.</p>
                    <p>ప్రతిరోజు, ఆ టైమ్ నుంచి- రాత్రి రోడ్డు మీద దీపాలు వెలిగేదాక, రోడ్డు మీద మనుషుల్ని, వచ్చిపోయే వాహనాలను చూస్తూ ఉండటం నాకు అలవాటు అయిపోయింది.</p>
                    <p>నాకు ఇంతకు మించి ఏది నిజమైన ఆనందం ఇవ్వటం లేదు ఈ మధ్య. అవును! ఆనందం ఎక్కడ మిగిలింది నాకు? నా ప్రియమైన భార్యను, కూతుర్ని ప్రమాదంలో పొగొట్టుకొని, నా కాళ్ళు చచ్చుబడి, నేను జీవచ్చవంలా మిగిలిన తరువాత. దేముడు ఇంకా ఎందుకు నాకు ఈ ఆయువు మిగిల్చడా? అనిపిస్తుంది.</p>
                    <p>కానీ గత పది రోజుల బట్టి, నేను క్రమం తప్పకుండా చూస్తున్న ఒక సన్నివేశం మళ్ళా నాలో ఎదో భావనను రగులుస్తోంది.</p>
                    <p>నా అపార్ట్మెంట్ కు ఎదురుగా ప్రగతి వర్కింగ్ విమెన్స్ హాస్టల్ ఉంది. ప్రతి రోజు ఉదయం-సాయత్రం, హాస్టల్ నుంచి పనికి వెళ్లి వచ్చే ఆడవాళ్లతో సందడిగా ఉంటుంది. ఉదయాన్నే బయలుదేరేటప్పుడు సీతాకోక చిలకల్లా వుండే వారు కాస్తా సాయత్రం డస్సి పోయిన మొహాలతో హాస్టల్ చేరేవాళ్ళు.</p>
                    <p>అందరికన్నా కొంచం ఆలస్యంగా ఒక యువతి
హాస్టల్ కి చేరుకొనేది. ఆమెలో ఏ బడలిక కనపడేది కాదు. నవ్వుతూ, హుషారుగా లోపలికి వెళ్లిపోయేది. ఆమె హుషారుకి కారణం, ఆమెను ప్రతి రోజు బండి మీద దింపే కుర్రాడు అని కొన్ని రోజులు పరిశీలనగా చూస్తే అర్ధమైంది.</p>
                    <p>ఆమెను దింపి వెళ్ళి పోయిన తరువాత ఆ కుర్రాడు మాత్రం అక్కడే తచ్చాడుతు వుండే వాడు. బండి మీద కూచునే గంటల తరబడి మాట్లాడేవాడు. అతడి శరీర కదలికలు నాకు అసహజంగా కనబడసాగాయి.</p>
                    <p>ఆ అమ్మాయి ఈ కుర్రాడి వల్ల ఏమైనా చిక్కుల్లో పడబోతుందా అనే సందేహం నాలో రోజు రోజుకి బలపడ సాగింది. కానీ నేను కదలలేని వాడ్ని. ఎం చేయగలనని నాలో మదనపదేవుణ్ణి.రాత్రి ఒక ఆలోచన తట్టింది. వెంటనే దాన్ని అమల్లో పెట్టేను.</p>
                    <p>మూడు రోజుల తరువాత రాత్రి ఏడున్నర వేళా, నేను యధావిధిగా, పోర్టికోలోంచి చూస్తుండగా, ఆ యువతి, కుర్రాడు బండి దిగేరు. ఆమె-అతనికి &#x27;బై&#x27;చెప్పి లోపలికి వెళుతుండగా, ఒక పోలీసు జీపు వచ్చి ఆగింది. అందులోంచి దిగిన ఒక ఇన్స్పెక్టర్ ఇంకో ఇద్దరు పోలీసులు, యువతితో రెండు నిముషాలు మాట్లాడి, కుర్రాడిని జీపు ఎక్కించేరు. యువతి అక్కడ ఏడుస్తూ కూచుండి పోయింది.</p>
                    <p>మరో ఐదు నిముషాలుకు నా మొబైల్ మోగింది. అవతల నుండి మిత్రమా! నేను రాంనాధ్ ని . నీ అనుమానం నిజమే అయింది. మూడు రోజుల నుండి ఆ కుర్రాడిని మఫ్టీలో ఫాలో చేసాం. వాడొక నిత్య పెళ్ళికొడుకు. వాడి మీద ఇప్పటికే ఐదు పోలీస్ స్టేషన్లో కేసులు రిజిస్టర్ అయి ఉన్నాయి. ఇంకో రెండు రోజులుంటే ఈ అమ్మాయి వాడికి బలైపోయి ఉండేది.</p>
                    <p>దొరక్కుండా తిరుగుతున్న వాడ్ని భలే సులువుగా అప్పచెప్పేవు. థాంక్యూ. ఇకనైనా నువ్వు డ్యూటీలో చేరు. ఆఫీసులోనే ఉండి పని చేద్దువు గాని అంటూ ఫోన్ పెట్టేసాడు.</p>
                    <p>ఒక్కసారిగా నా నిరాశ,నిస్పృహ, మాటు మాయమయ్యేయి. మళ్ళీ ఖాకి దుస్తులు వేసుకున్నాను. ఆలాంటి కుర్రాళ్ళని వెతికి పట్టుకునే వేటలో పడ్డాను.</p>
                    <p>స్వస్తి</p>
                    <p>KVS RAVI….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>