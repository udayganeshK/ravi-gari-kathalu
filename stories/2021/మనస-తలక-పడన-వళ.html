<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>మనసు తేలిక పడిన వేళ</title>
    <meta name="description" content="మినీ కధ 2-8-2021">
    <meta property="og:title" content="మనసు తేలిక పడిన వేళ">
    <meta property="og:description" content="మినీ కధ 2-8-2021">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">మనసు తేలిక పడిన వేళ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>మినీ కధ 2-8-2021</p>
                    <p>మనసు తేలిక పడిన వేళ
************************
 
సాయత్రం అయిదయ్యింది.</p>
                    <p>అప్పటి దాకా చేస్తున్న పని అపి, ఇంటికి బయలుదేరడానికి,స్కూటీ స్టార్ట్ చేస్తూ చేయవలసిన పనులు గుర్తుకు తెచ్చుకుంది సునీత.</p>
                    <p>వచ్చే వారం బాబీ గాడి 5 వ పుట్టిన రోజు. వాడికి మంచి డ్రస్ కొనాలి. ఉదయం వంట చేస్తునప్పుడు చూసింది. ఫ్రిజ్ ఖాళీ. కూరలు తెచ్చుకోవాలి.</p>
                    <p>బాబీగాడి డ్రస్ కొని,బజారులో కూరగాయలు కొని బయలుదేరుతుంటే, ఒక వ్యక్తి, సునీతను సమీపించేడు. హాయ్!సునీత&quot; అంటూ..</p>
                    <p>సునీత గుండె ఒక్కసారిగ లయ తప్పింది. ఓహ్ సుధీర్ కదూ అనుకుంది హుషారుగా.</p>
                    <p>హాయ్ సుధీర్! నువ్వేంటి ఇక్కడ.?ఎన్నాళికి కనబడ్డావు! ఏం చేస్తున్నావు? పెళ్ళైయిందా? ఏమి చేస్తుంటుంది తను,పిల్లలెంతమంది అంటూ ప్రశ్నల వర్షం కురిపించిది సునీత.</p>
                    <p>&quot;నువ్వు ఏం మారలేదు&quot; సునీత, &#x27;అప్పటిలాగే ఉంది నీ హుషారు&#x27; అన్నాడు సుధీర్., ఇద్దరు కబుర్లలో పడ్డారు.</p>
                    <p>మాటల మధ్యలో, సుధీర్ కి పెళ్ళయిందని, వాళ్లకి నెల రోజుల బాబనీ, భార్య పుట్టింట్లో ఉందని, రావడానికి ఇంకో మూడు నెలలు పడుతుందని, తానొక్కడే ఉంటున్నట్లు చెప్పేడు సుధీర్.</p>
                    <p>చీకటి పడుతుండటంతో,మళ్ళీ వారం కలుద్దాం అంటూ బయలుదేరింది సునీత.దారిలో సుధీర్ జ్ఞాపకాలే సునీతను వెంటాడాయి.</p>
                    <p>ఏడేళ్ల క్రితం, తాను యూనివర్సిటీలో చదువుతున్నప్పుడు, తన ప్రాణ స్నేహితురాలు రామలక్ష్మి ద్వారా పరిచయం అయ్యేడు సుధీర్. తాను మంచి బాస్కెట్ బాల్ ప్లేయర్. దృఢమైన శరీరం, 
అంతకు మించి తీయని మాటతీరు, సంస్కారయుతమైన నడవడితో సునీతకు నచ్చసాగేడు సుధీర్. 
 
ఇద్దరికి ఒకరంటే ఒకరికి ఇష్టం ఏర్పడి అది బలపడసాగింది. విశాలమైన యూనివర్సిటీ ప్రాంగణంలో ఏపుగా పెరిగిన చెట్లు కింద,
ప్లే గ్రౌండ్స్ బెంచీల మీద, గంటలు, క్షణాలుగా
గడిచిపోవడం మొదలయింది.</p>
                    <p>కానీ,సునీత ఇంట్లో పరిస్థితుల వల్ల, 
చదువు పూర్తయిన వెంటనే, సొంత ఊరు వెళ్లిపోవడం, దూరపు బంధువైన మహేష్ తో
పెళ్లి, తరువాత బాబీ గాడు పుట్టడం అంతా 
సినిమాటిక్ గా జరిగిపోవడం వల్ల,వారిరిద్దరి ప్రేమ పెళ్లిగా మారలేదు.సుధీర్ ఒక తీపి జ్ఞాపకంగా మిగిలిపోయేడు.</p>
                    <p>ఇప్పుడు మళ్ళా సుధీర్ ని కలవడంతో ఇరువురు మధ్య ప్రేమ మరల మొగ్గ తొడగడం ప్రారంభమయ్యింది. సుధీర్ అప్పటికంటే ఎంతో మానసికంగా పరిణితి చెందేడు. జీవితంలో ఎన్నో విషయాల మీద మంచి అవగాహనతో సునీతతో మాట్లాడేవాడు.</p>
                    <p>సునీతకి ఈ అనుభవం కొత్తగా ఉంది. పెళ్లయి ఏడు ఏళ్ళయింది, చక్కటి సంసారం తనది, అయిన జీవితంలో ఏదో స్తబ్దత, అర్ధం కాని, చెప్పలేని ఎదో వెలితి.</p>
                    <p>సుధీర్ తో మాట్లాడుతుంటే జీవితాన్ని మరో కొత్త కోణంలో చూస్తునట్లుంది.తాను మళ్లీ సుధీర్ ప్రేమలో పడుతొందా. హమ్మో ! ఇది సరి కాదు కదా! ఎట్లా అని సతమతమవుతోంది.</p>
                    <p>ఇటు సుధీర్ కి సునీతని మళ్ళా చూడటం ఎంతో ఆనందంగా అనిపించింది. 
యుక్త వయస్సులో ఇష్టపడిన అమ్మాయి, ఇన్నేళ్ళ తరువాత, వివాహితగా, ఆకర్షణీయంగా మరింత ఆత్మీయంగా కనిపించసాగింది.</p>
                    <p>అయితే సునీత ఇప్పుడు వివాహిత, మంచి సంసారం కలిగి ఉండి, తనతో ఇంత అభిమానంగా వుండటం, మునుపటి కంటే ఎక్కువ చనువుగా, ప్రేమగా ఉండటం కొంత అయోమయాన్నీ కలుగజేస్తోంది.</p>
                    <p>ఆమెది ప్రేమో, స్నేహమో అర్ధం చేసుకోలేని స్థితిలో అతను, అతనిపై వున్న ప్రేమను తెలుపలేని స్థితిలో ఆమె.</p>
                    <p>రోజులు గడిచే కొద్దీ, సునీతలో 
అంతః సంఘర్షణ పెరగడం మొదలయింది. ఒక పక్క తన సంసారం, ఇంకో పక్క 
సుధీర్ తో మాట్లాడకుండా ఉండలేని పరిస్థితి.</p>
                    <p>ఒక రోజు సాయంత్రం అనుకోకుండా 
ప్రాణ స్నేహితురాలు రామలక్ష్మి, గుళ్లో కలసింది. ఇంత కాలం ఒకే ఊర్లో ఉన్న, కలుసుకోకపోవడం గురించి బాధ పడిన ఇద్దరి సంభాషణ, మధ్యలో సుధీర్ వైపు మళ్లింది.</p>
                    <p>సుధీర్ కనపడిన విషయం, ఈ మధ్య వాళ్ల మధ్య పెరిగిన సాన్నిహిత్యం, తాను ఎదుర్కొంటున్న మానసిక సంఘర్షణ అంత ఏకరువు పెట్టింది సునీత.</p>
                    <p>అంత విన్న రామలక్ష్మి, &quot;సునీత ఇది చాలా మంది దంపతులు ఎదుర్కొనే సమస్యేనే&quot;. ఇంగ్లీషులో దీన్ని &quot;సెవెన్ ఇయర్ ఇచ్&quot; అంటువుంటారు.</p>
                    <p>వివాహం జరిగిన కొద్దీ సంవత్సరాల 
తరువాత అంటే సుమారు ఏడు సంవత్సరాల ప్రాంతంలో, చాలా సంసారాల్లో పిల్లలు పుట్టడం, వారి పెంపకం మీద దృష్టి మళ్లడం వల్ల, దంపతుల మధ్య దాంపత్య జీవనం, మందగిస్తుంది. అటువంటి సమయాల్లో ఇటువంటి స్నేహాలు వారి వ్యక్తిగత జీవితాన్ని, సంసార జీవితాన్ని వ్యాకులపరుస్తాయి.</p>
                    <p>కూల్ గా ఆలోచిస్తే, దీన్ని మీ ఇద్దరూ ఒక చిగురించిన స్నేహంగానే భావించి అక్కడితో ఆపేస్తే, ఏ సమస్యా ఉండదు. ఇదే విషయం మీ ఇద్దరు మాట్లాడుకోండి. ఎవరి పరిధిలో వారు ఉండండి. ఇదే మీ సమస్యకు పరిష్కారం అంది రామలక్ష్మి.</p>
                    <p>సునీత మనస్సు తేలిక పడింది. సుధీర్ తన భార్య పుట్టింటి నుంచి వచ్చిందని చెప్పాడు. దంపతులిద్దరిని ఇంటికి భోజనానికి పిలవాలని అనుకుంటూ ఇంటికి బయలుదేరింది.</p>
                    <p>స్వస్తి</p>
                    <p>KVS RAVI….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>