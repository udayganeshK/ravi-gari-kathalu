<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>పద్మ</title>
    <meta name="description" content="*****మా చిత్రానికి మీ కధ****">
    <meta property="og:title" content="పద్మ">
    <meta property="og:description" content="*****మా చిత్రానికి మీ కధ****">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">పద్మ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">short</span>
                        </div>
                    </div>
                </header>
                
                <div class="story-body">
                    <p>*****మా చిత్రానికి మీ కధ****</p>
                    <p>LHMS</p>
                    <p>ఆ రోజు సోమవారం.</p>
                    <p>జిల్లా పోలీస్ కార్యాలయంలో ఆఫీసు సూపరింటెండెంట్ గా పనిచేస్తోంది పద్మ.</p>
                    <p>సోమవారం అనగానే అన్నీ ప్రభుత్వ కార్యాలయాలు చాలా రద్దీగా వుంటాయి. ఎందుకంటే అది ఫిర్యాదుల రోజు. 
ఆ రోజు ప్రభుత్వ అధికార్లు అందరూ వారి వారి కార్యాలయాలో తప్పనిసరిగా హాజరుగా వుండాలి. వారి వారి శాఖలకి సంబందించి సామాన్య ప్రజల సమస్యలు విని పరిష్కరించాలి.</p>
                    <p>జిల్లా పోలీస్ కార్యాలయం ఫిర్యాదిదారులతో కిటకిటలాడుతోంది. ఒక్కో ఫిర్యాధిదారుది ఒక్కో సమస్య. 
అధికార్లు అడిగే సమాచారం అందించే పనిలో చాలా హడావిడిగా ఉంది పద్మ.</p>
                    <p>చేతిలో హస్త భూషణంగా ఉన్న మొబైలు చిన్నగా శబ్దం చేసింది. పెద్ద కూతురు మంజుల దగ్గర నుండి ఫోన్. కాల్ యు లేటర్ అంటూ తిరుగు మెసజ్ పెట్టింది పద్మ.</p>
                    <p>కాస్త తీరిక దొరికాక మంజులకి ఫోన్ చేసింది పద్మ.
. 
‘అమ్మా రేపు ఆదివారం నువ్వు మా ఇంటికి రావాలి&quot; అంది మంజుల.</p>
                    <p>&quot;ఎంటో విశేషం చెప్పవే&quot; మంజు అంది పద్మ.</p>
                    <p>ఏదొ విశేషం వుంటే గాని రావా అంటూ ఎదురు ప్రశ్న వేసింది మంజుల.</p>
                    <p>&#x27;నీకు తెలియదా మంజు&#x27; ఆఫీసులో పని తెమలదు. ఏదో ఒక అర్జెంట్ వుంటూనే వుంటుందంది పద్మ.</p>
                    <p>అమ్మా! వచ్చే వారం నేను మా అత్తగారు, మావగారు పిల్లలు మీ అల్లుడు గారు అంతా ఒక వారం రోజులు నార్త్ టూర్ వెళ్తున్నాం. నిన్ను చూసి చాలా కాలం అయ్యింది. పిల్లలు కూడా అమ్మమ్మ ఎప్పుడు వస్తుందని తెగ అడుగుతున్నారు.</p>
                    <p>అది కాకుండా వారం రోజులు ఇల్లు తాళం వేసి వెళ్లాలంటే కొంచం భయంగా వుంది. ఏదైనా సలహా చెప్తావని ఫోన్ చేసేనమ్మా అంటూ నెమ్మదిగా అసలు విషయం చెప్పింది మంజు.</p>
                    <p>సరే! వచ్చే ఆదివారం వస్తాను. నీ ప్రయాణ తేదీలు చెప్పు అంది పద్మ. వివరాలు నోట్ చేసుకొని మళ్ళీ ఫోన్ చేస్తాను అంటూ ఫోన్ పెట్టేసింది పద్మ.</p>
                    <p>సాయత్రం అల్లుడు మనోజ్ కి ఫోన్ చేసి కొన్ని వివరాలు చెప్పింది పద్మ.</p>
                    <p>అయితే మీరు ఆదివారం వస్తున్నారా అత్తయ్య! మిమ్మలిని పిక్ అప్ చేసుకోమంటారా అని అడిగేడు మనోజ్.</p>
                    <p>లేదు మనోజ్. నేను నా కార్లో వచ్చేస్తాను అంది పద్మ.</p>
                    <p>సరే అత్తయ్యగారు. లంచ్ చేసి వెళ్ళాలి మీరు అన్నాడు మనోజ్.</p>
                    <p>ఆదివారం ఉదయం కూతురు ఇంటికి చేరుకుంది పద్మ. తల్లిని చూసిన మంజు మొహం దీపావళి మతబులా వెలిగిపోయింది. తల్లిని అల్లుకు పోయింది.</p>
                    <p>ఈలోగా గేట్ తీసిన శబ్దం అయ్యింది. 
బయటకు వచ్చేసరికి పోలీస్ సబ్ ఇన్స్పెక్టర్ ఇంకొంత మంది సిబ్బంది లోపలికి వస్తున్నారు. ఒక్కసారి అంతమంది పోలీసులను చూసిన మంజు తల్లిచాటుకి చేరుకుంది.</p>
                    <p>వచ్చిన సబ్ ఇన్స్పెక్టర్, పద్మని చూస్తూనే నమస్తే పద్మా మేడం! &#x27;మీ అమ్మాయి గారు ఇక్కడున్నట్లు మాకు ఎప్పుడు చెప్పలేదేమండి?&#x27;. ఇటు వైపు ఒక బీటు పెట్టేవాణ్ణి కదా అన్నాడు.</p>
                    <p>పరవాలేదు మనోహర్ గారు. అంత అవసరం లేదని నేనే చెప్పలేదు అంది పద్మ.</p>
                    <p>చెప్పండి మేడమ్! ఎప్పుడు మీ అమ్మాయి గారి కుటుంబం వూరు వెళుతున్నారు అనడిగాడు సబ్ ఇన్స్పెక్టర్ మనోహర్.</p>
                    <p>అర్ధం కానట్లు తల్లి వైపు చూసింది మంజు.</p>
                    <p>మంజు! &quot;వీరు మీ ఏరియా సబ్ ఇన్స్పెక్టర్ మనోహర్&#x27;. మీరు వూరు వెళ్ళే సమయంలో మీ ఇంటి భద్రత కోసం వీరికి చెప్పేను. అందుకునే వీరి రాక అంటూ, మనోహర్ గారు! &#x27;మా అమ్మాయికి ఒక సారి ప్రొసీజర్ చెప్తారా?&quot; అంది పద్మ.</p>
                    <p>మేడమ్! మన ఆంధ్ర ప్రదేశ్ పోలీసు వారు, ఊరు వెళ్లే ప్రజల ఇంటి భద్రత కోసం లాక్డ్ హౌస్ మానిటరింగ్ సిస్టమ్ (LHMS) అనే ఒక ఉచితసేవను అందిస్తున్నారు.</p>
                    <p>ఎవరైనా కొన్ని రోజులు, ఇంటికి తాళం పెట్టి వూరు వెళ్ళే కుటుంబాల వారు, వారి ప్రాంతపు పోలీస్ స్టేషన్ వారికి ముందుగా తెలియపరిస్తే, పోలీస్ వారు వచ్చి ఆ ఇంటిలో ఒక వీడియో కెమెరా పెడతారు. ఆ కెమెరా 24 గంటలు పనిచేస్తుంది. ఎవరైనా ఆగంతకుడు ఇంట్లో ప్రవేశిస్తే కెమెరా దాన్ని చిత్రీకరిస్తుంది. ఎప్పటికప్పుడు దాన్ని గమనించే మా పోలీసులు వెనువెంటనే ఆ ప్రాంతానికి చేరుకొని అగంతకుడిని అదుపులోకి తీసుకుంటారు. ఈ విధంగా ప్రజలుకు భద్రత కల్పిస్తోంది పోలీస్ శాఖ అన్నాడు సబ్ ఇన్స్పెక్టర్ మనోహర్.</p>
                    <p>&quot;అసలు పోలీస్ అంటేనే భయం&quot;. దీని కోసం పోలీస్ స్టేషన్కి వెళ్ళి చెప్పే ధైర్యం, ఎవరికుంటుంది? అంది మంజు.</p>
                    <p>దీని కోసం మీరు పోలీస్ స్టేషన్ కి రావలసిన అవసరం లేదమ్మా. LHMS అనే ఒక ఆప్ వుంది. అందులో మీరు మీ వివరాలు తెలియపరిస్తే చాలు. సంబందిత పోలీస్ స్టేషన్ వారే మీ వద్దకు వచ్చి వివరాలు తెలుసుకొని, తగు భద్రత కల్పిస్తారు అన్నాడు మనోహర్.</p>
                    <p>ఈ వివరాలు అన్నీ నాకు ముందే చెప్పేరు అత్తయ్యగారు. దాన్ని ఫాలో అయ్యే పోలీస్ వారికి అప్ ద్వారా వివరాలు అందచేసేనన్నాడు మనోజ్.</p>
                    <p>&quot;మీరు నిశ్చింతగా వూరు వెళ్ళిరండమ్మా&quot;.మేము చూసుకుంటాం అంటూ వెనక్కి తిరిగాడు సబ్ ఇన్స్పెక్టర్ మనోహర్.</p>
                    <p>స్వస్తి.</p>
                    <p>రవి కావూరు....</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>