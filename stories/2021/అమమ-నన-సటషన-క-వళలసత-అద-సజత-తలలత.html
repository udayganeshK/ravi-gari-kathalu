<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>&#x27;అమ్మా!  &#x27;నేను స్టేషన్ కి వెళ్లొస్తా&#x27; అంది సుజిత  తల్లితో. - రవి కావూరు కథలు</title>
    <meta name="description" content="చిట్టికథ">
    <meta property="og:title" content="&#x27;అమ్మా!  &#x27;నేను స్టేషన్ కి వెళ్లొస్తా&#x27; అంది సుజిత  తల్లితో. - రవి కావూరు కథలు">
    <meta property="og:description" content="చిట్టికథ">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">&#x27;అమ్మా!  &#x27;నేను స్టేషన్ కి వెళ్లొస్తా&#x27; అంది సుజిత  తల్లితో.</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>చిట్టికథ</p>
                    <p>సుజిత.
********
&#x27;అమ్మా! &#x27;నేను స్టేషన్ కి వెళ్లొస్తా&#x27; అంది సుజిత తల్లితో.</p>
                    <p>&quot;ఆఫీసుకి వెళ్లొస్తానని చెప్పచ్చు కదా&quot;సుజి! అంది కూతురిని చూసుకొని మురిసిపోతూ తల్లి మాధవి.</p>
                    <p>ఖాకీ డ్రస్లో, నల్లటి రేబాన్ కళ్ళద్దాలతో , సినిమాల్లో కనబడే హీరోయిన్ ల వుంటుంది సుజిత. తాను 3 టౌన్ ఎస్ ఐ.</p>
                    <p>వాకిట్లో పార్క్ చేసిన రాయల్ ఎన్ఫీల్డ్ మోటార్ సైకిల్ను ఒక్క కిక్కుతో స్టార్ట్ చేసి
పావుగంటలో 3వ పట్టణ పోలీస్ స్టేషన్ చేరుకుంది సుజిత.</p>
                    <p>తన రూమ్ లోకి వెళుతూ, సర్కిల్ ఇన్స్పెక్టర్ గారి రూమ్ వైపు చూసింది. ఆయన ఏవో కాగితాలు చూసుకుంటున్నారు. స్వింగ్ డోర్ ఓపెన్ చేసి &quot;గుడ్మార్నింగ్ సార్ అంటూ పోలీస్ సెల్యూట్ చేసింది. 
 
సాయంత్రం 4 గంటలకి క్రైమ్ మీటింగ్ ఉంది. కేసు లిస్టు అప్డేట్ చేసి లంచ్ లోపల ఇవ్వాలి అంటూ తల ఎత్తకుండానే అన్నారు సి. ఐ. గారు. &quot;అలాగే సార్! అంటూ తన రూమ్ లోకి వెళ్ళింది సుజిత.</p>
                    <p>క్రైమ్ కానిస్టేబుల్ రాంబాబుకి మీటింగు గురించి ముందే తెలిసినట్లుంది. సీట్లో కూర్చోగానే, మంచి నీళ్ళు టేబుల్ మీద పెడుతూ అమ్మా! &quot;నాలుగు గంటల క్రైమ్ మీటింగ్ నోట్స్ తమ టేబులు మీద ఉంచేను&quot; చూడండన్నాడు.సుజిత లిస్టు చూసింది. ఆమె దృష్టి క్రైమ్ నెంబర్ 20/2020 మీద పడింది.</p>
                    <p>&quot;రాంబాబు గారూ? ఈ క్రైమ్ నెంబర్ 20/2020లో ఇంకా చార్జిషీట్ ఫైల్ చేయలేదెందుకు? అంది.</p>
                    <p>&quot;ఆ ఫిర్యాదు రంగారావు అనే ఆయన చేసేడమ్మా&quot;. ముందున్న ఎస్ ఐ గారు విచారణ చేశారుగాని, అవతల వాళ్ళు ఏదో చేసినట్లున్నారు,తరువాతేమి జరగలేదన్నాడు రాంబాబు.</p>
                    <p>క్రైమ్ మీటింగ్లో, చాలా కాలంగా పెండింగ్ వున్న క్రైమ్ నెంబర్ 20/2020 మీద చీవాట్లు తిన్న సి ఐ గారు, సుజితను పిలచి &quot;సుజిత&quot; &#x27;నువ్వు ఏం చేస్తావో నాకు తెలియదు&#x27; వారం రోజుల్లో చార్జి షీట్ ఫైల్ అయిపోవాలని ఆదేశించేరు.</p>
                    <p>సుజిత విచారణ మొదలు పెట్టింది. నిఘా పెట్టింది. విచారణ దాదాపు ముగియవచ్చింది</p>
                    <p>అప్పటి దాకా జరిగిన విచారణ వివరాల్ని 
సి ఐ గారికి చెప్పింది. ఆయన ఈ విషయం రెండో కంటికి తెలియకుండ చేయాలి, లేకపోతే నిందితులు తప్పించుకునే అవకాశం వుందన్నారాయన.</p>
                    <p>ఆ రోజు సాయత్రం ఆరు గంటలు. సుజిత మామూలు చీర కట్టుకొని చంద్రానగర్ కాలనీకి చేరుకుంది. డొర్ నెంబర్ 20-20-20 దగ్గర ఆగింది. గుమ్మం దగ్గర ఒక అందమైన అమ్మాయి. ఎదురుగా ఎక్కడికో బయలుదేరడానికి సిద్దంగా ఒక యువకుడు.</p>
                    <p>&quot;రంగారావు గారి ఇల్లు ఇదేనా? అంది సుజిత గుమ్మం దగ్గర వున్న అమ్మాయిని చూస్తూ.</p>
                    <p>రంగారావా ఆయనేవరు? ఆయనతో ఏమిటి పని మీకు? అంటూ పెళుసుగా ఎదురు ప్రశ్న వేసింది ఆ అమ్మాయి.</p>
                    <p>వారు మాకు దగ్గర బంధువులు. నేను డిల్లీలో వుంటాను.పని మీద ఈ వూరు వచ్చేను. ఆయనను కలుద్దామని వచ్చేను. వారు లేరా? అంటూ మళ్ళీ ఆడిగింది సుజిత.</p>
                    <p>&quot;ఆ ముసలాడు ఈ ఇల్లు మాకు అమ్మేసి వెళ్లిపోయేడు&quot;. &#x27;ఆయన ఎక్కడ వుంటాడో మాకు తెలీదు&#x27; మీరు ఇక వెళతారా? అంటూ చీదరించుకుంటూ అంది గుమ్మం దగ్గరున్న అమ్మాయి.</p>
                    <p>అవునా! &quot;మరి రిజిస్ట్రేషన్ శాఖ రికార్డ్స్ లో&quot; అలా లేదే! &#x27;ఇల్లు వారి పేరునే వుందే? అద్దెకు వుంటామని నమ్మబలికి, ఆయన వూరు వెళ్ళిన సమయంలో మీ ఇద్దరు దొంగ పత్రాలు పుట్టించి, ఆయన్నే ఇంటి నుంచి వెళ్ళగొడతారా? అంది సుజిత.</p>
                    <p>ఏయ్! ఎవరు నువ్వు? &quot;ఫో&quot; ఇక్కడ నుంచి అంటూ దబాయించబోయింది ఆ అమ్మాయి. &quot;క్షణాల్లో ఇద్దర్ని చుట్టుముట్టేసారు&quot; అప్పటి దాకా మాటువేసిన 3 టౌన్ పోలీసులు.</p>
                    <p>&quot;మాటలు కట్టిపెట్టు&quot;! వీరమణి అలియాస్ దీనమణి. &#x27;నీ చరిత్ర అంతా నా చేతుల్లో వుంది&#x27;. పద! స్టేషన్కి అంది సుజిత.</p>
                    <p>స్వస్తి</p>
                    <p>రవి కావూరు.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>