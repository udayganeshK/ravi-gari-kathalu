<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>జెన్నీ - రవి కావూరు కథలు</title>
    <meta name="description" content="చిత్ర కథ వల్లరి..12">
    <meta property="og:title" content="జెన్నీ - రవి కావూరు కథలు">
    <meta property="og:description" content="చిత్ర కథ వల్లరి..12">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">జెన్నీ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>చిత్ర కథ వల్లరి..12</p>
                    <p>జెన్నీ..</p>
                    <p>సాయత్రం నాలుగయింది.</p>
                    <p>శారద కూర్చున్న కారు, ఫ్రాన్సిస్ గారు నిర్వహిస్తున్న శాంతినికేతన్ ఆశ్రమం ముందు ఆగింది. డ్రైవరు బుట్టెడు మామిడి పళ్ళు మోసుకొస్తుంటే, లోపలికి ప్రవేశించింది శారద.</p>
                    <p>నేరుగా డా. జె . ఫ్రాన్సిస్ అనే బోర్డు కనబడుతున్న గది దగ్గరకు వెళ్ళింది.ఆమె రాకను గేట్ దగ్గర నుంచే గమనిస్తున్న ఒక తెల్ల బట్టలు ధరించిన వ్యక్తి, శారదకి నమస్కారం చేస్తూ, ‘ఫ్రాన్సిస్ గారు సిబ్బందితో’ మాట్లాడుతున్నారు, 
“రెండు నిముషాల్లో మిమ్మల్ని కలుసుకుంటానన్నారు”, మీరు ఈ గదిలో కూచోండి మేడమ్ అంటూ ఒక పెద్దగదిలోకి తీసుకెళ్ళి,కూచోబెట్టాడు.</p>
                    <p>విజిటర్స్ రూమ్ కాబోలు, అందంగా ఉంది. శారద, డ్రైవరు తెచ్చిన మామిడి పళ్ల బుట్టని, ఒక పక్కగా పెట్టమని చెప్పి , డ్రైవరుని పంపించేసి, టేబులు మీద వున్న మేగజైన్స్ లో ఒకటి తీసి పేజీలు తిరగేయసాగింది.</p>
                    <p>ఇంతలో “నమస్తే ఆంటీ ! గ్రాండ్ ఫాదర్ వచ్చేస్తున్నారు”. అందాక టీ తాగుతూ వుండండీ అంటూ ఒక తియ్యటి స్వరం వినిపించేసరికి తలెత్తి చూసింది.</p>
                    <p>బాబ్ కత్తిరింపు జుత్తుతో, సిమెంట్ రంగు ఫ్రాక్, నడుముకు ఎర్రటి రిబ్బను ధరించిన 10 ఏళ్ల అమ్మాయి, పొగలు కక్కుతున్న 
టీ కప్పు పట్టుకొని నవ్వుతూ నిలబడింది.</p>
                    <p>శారద ఆ అమ్మాయిని చూసి ముచ్చట పడింది. దగ్గరకి రమ్మని,బుగ్గలు టాప్ చేస్తూ నీ పేరు? అంది టీ కప్పు అందుకుంటూ.</p>
                    <p>“జెన్నీ”, ‘జెన్నిఫర్’ ఆంటీ అంది, 
 ఆ అమ్మాయి కొంచం సిగ్గు పడుతూ.</p>
                    <p>ఏమి చదువుతున్నావు? అని అడగబోతుంటే, డాక్టర్ ఫ్రాన్సిస్ గదిలోకి ప్రవేశించేరు. ఆయనను చూడగానే జెన్నీ పక్కకు తప్పుకుంది. శారద సోఫాలోంచి లేవబోతుంటే వారించేడాయన.</p>
                    <p>కూర్చోండి! ‘పర్వాలేదు’. మీలాంటి వారు రావడమే మాకు ఒక బ్లెస్సింగ్. మా ఆశ్రమం నడవటానికి మీలాంటి దాతలే ముఖ్య కారణం.ఇప్పటికే ఎంతో విరాళంగా ఇచ్చేరు.ఇప్పుడు ఇంకా ఇస్తామంటూ ముందుకు వచ్చేరు. జీసస్ దీవెనలు మీకు ఎల్లప్పుడూ వుంటాయి అన్నారాయన.</p>
                    <p>శారద లేచి, హ్యాండ్ బాగ్ లోంచి ఒక కవరు తీసి, అందులోనున్న చెక్కును బయటకు తీసి,” డాక్టర్ గారు&quot;! , ఆశ్రమంలో వున్న యుక్తవయస్కులైన బాలికలకు ప్రతి నెల అవసరమయిన, నాప్కిన్స్ కోసం &quot;రెండు లక్షల చెక్కు&quot; ఇస్తునాను. చుట్టు పక్కల గ్రామాలలో నివసించే బాలికలను కూడా గుర్తించి, వారికి కూడా ఇవ్వండి. వీటిని కొనుక్కోవడానికి గ్రామీణ ప్రజలకు ఇంకా సరియైన అవగాహన, ఆర్ధిక స్వావలంబన చేకూరలేదంది.</p>
                    <p>“తప్పకుండా శారద గారు !. మీరన్న ప్రకారమే డబ్బులు ఖర్చు పెడతామన్నరాయన.</p>
                    <p>అప్పటి దాకా వీళ్ళ సంభాషణ వింటున్న జెన్నీ, తనకు ఇంకా ఆ గదిలో పనేమి లేనట్లు గ్రహించి, టీ కప్పు తీసుకెళ్లాడానికి శారద దగ్గరకి వచ్చింది.</p>
                    <p>శారద జెన్నీ భుజాన్ని పట్టుకొని, ఈ అమ్మాయి ఎవరు? ఫ్రాన్సిస్ గారు. ఇంతకు 
ముందెప్పుడు మీ దగ్గర చూడలేదు అంది.</p>
                    <p>అవునమ్మ,మీరు ఇంతకు ముందు చూసి వుండరు. ఈ మధ్యనే ఆశ్రమంలో చేరింది. తానొక ఆంగ్లో ఇండియన్ అన్నారు ఫ్రాన్సిస్.</p>
                    <p>ఆంగ్లో ఇండియనా? చిన్నప్పడు కాన్వెంట్లో చదివేటప్పుడు ఇంగ్షీషు చెప్పటానికి,ఆంగ్లో ఇండియన్ టీచర్లు ఉండేవారు. వాళ్ళ జనాభా తగ్గిందని విన్ననే ? అంటూ ఆడిగింది శారద.</p>
                    <p>ఫ్రాన్సిస్ గారు, జెన్నీని లోపలికి పంపింస్తు,
అవును శారద గారు! ఆంగ్లో ఇండియన్ కమ్యూనిటీ, బ్రిటిష్ వారు, మనకు వదిలి వెళ్ళిన మరో లెగసి అండి అంటూ, మీకేమి తొందర లేదు కదా, &#x27;కూర్చోండి కొంత సేపు&#x27; అన్నారు.</p>
                    <p>&quot;లేదు ఫ్రాన్సిస్ గారు&quot;. మీరు ఆంగ్లో ఇండియన్స్ గురించి చెబుతున్నారు కదా!చెప్పండి అంది శారద.</p>
                    <p>మన దేశం,రెండు వందల సoవంత్సరాల 
పైబడి బ్రిటిష్ వారి పాలనలోనూ, అంతకు ముందు ఈస్ట్ ఇండియా కంపెనీ పాలనలోనూ వున్న విషయం అందరికీ తెలిసిందే కదా!</p>
                    <p>ఈస్ట్ ఇండియా కంపెనీ రోజుల్లో, కంపెనీలో సైనికులుగా అనేక మంది బ్రిటిష్ యువకులు ఇంగ్లాండ్ నుంచి ఓడలలో వచ్చి మన దేశంలో వుండేవారు. వారికి వివాహం చేసుకోవడానికి బ్రిటిష్ యువతులు దొరికే వారు కాదు. మత కారణాల చేత అప్పటికే మన దేశంలో వున్న పోర్చుగీసు, ఫ్రెంచ్ యువతులను పెళ్లి చేసుకోవడం కూడ జరిగేది కాదు.</p>
                    <p>పెళ్లయిన యువకులైతే, బాద్యతగా 
పని చేస్తారని భావించిన,ఈస్ట్ ఇండియా కంపెనీ, బ్రిటిష్ యువకులు స్థానిక భారతీయ యువతులను పెళ్లి చేసుకోవడాన్ని ప్రొత్సహించేది. వారికి పుట్టిన సంతతిని చాలా కాలం, యూరో ఆసియన్స్ అని, తరువాత కాలంలో వారిని ఆంగ్లో ఇండియన్స్ అని పిలవడం స్థిరపడింది.</p>
                    <p>అలా, ఆంగ్లో ఇండియన్ సంతతి అప్పటి రోజుల్లో మంచి గుర్తింపు కలిగి వుండేది. వీరు మన దేశంలో అన్నీ ప్రాంతాలలోను నివసించేవారు. ముఖ్యంగా కలకత్తా రైల్వే లైన్ నిర్మాణంలో ఎక్కువ మంది పని చేశారు. మనకు స్వాతంత్ర్యo వచ్చే సమయానికి సుమారు 3 లక్షల పై చిలుకు ఆంగ్లో ఇండియన్స్ వుండే వారు మన దేశంలో.</p>
                    <p>స్వాతంత్ర్యo వచ్చిన తరువాత, ఆంగ్లో ఇండియన్స్, చాలా మంది బ్రిటిష్ మూలాలు వెతుక్కుంటూ, ఇంగ్లండ్ మరి కొన్ని యూరోప్ దేశాలకు తరలిపోగా, మిగిలిన వాళ్ళు మన దేశంలోనే చాలా చోట్ల స్థిరపడిపోయేరు.విభిన్నమైన జీవన శైలి, అటు ఆంగ్లము ఇటు భారతీయము కలగలిపిన సంస్కృతితో వీరు ఎక్కువగా రైల్వేలు, విద్య రంగంలోనూ స్థిరపడ్డారు.</p>
                    <p>ప్రముఖ రచయిత - రస్కిన్ బాండ్, నటుడు -బెన్ కింగ్స్లే ,క్రికెటర్- రోజర్ బిన్నీ, మోడల్ - డయానా హెడన్, మొదలైన వారు ఆంగ్లో ఇండియన్ సంతతి వారే అన్నారు ఫ్రాన్సిస్ గారు.</p>
                    <p>అంతా సేపు శ్రద్దగా విన్న శారద, ఇంకా అపులేక మరి ఈ జెన్నీ ఏంటి ? మీ దగ్గర! అంటూ కుతూహలంగా ఆడిగింది.</p>
                    <p>&quot;ఇట్స్ ఏ పెధటిక్ స్టోరీ&quot; అమ్మా. 
జెన్నీ వాళ్ళ అమ్మా నాన్న, కలకత్తాలో వుండేవారు. మొన్న వచ్చిన కరొన సెకండ్ వేవ్లో, తల్లితండ్రులను ఇద్దరినీ పొగొట్టుకొని, జెన్నీ అనాధ అయ్యింది. తెలిసిన వాళ్ల ద్వారా మన ఆశ్రమంలో చేరింది. జీసస్ ఆమెకు ఎటువంటి భవిష్యత్ నిర్ణయించేడో తెలియదు అన్నారు డాక్టర్ ఫ్రాన్సిస్.</p>
                    <p>శారద మనస్సు, జెన్నీ పట్ల జాలితో నిండి పోయింది. డాక్టర్ ఫ్రాన్సిస్ దగ్గర నుండి సెలవు తీసుకొని ఇంటికి చేరుకుంది. మనసులో ఏదో బాధ మెలిపెడుతుండగా, మంచి నీళ్ళు తాగి, నీరసంగా సోఫాలో ఒరిగిపోయింది.</p>
                    <p>అనాలోచితంగా, రేడియో ఆన్ చేసింది. బాంబే జయశ్రీ పాడిన “మనోహర నీ హృదయమునే ఒ మధువనిగా మలిచినానంట’ పాట శ్రావ్యంగా వినిపించ సాగింది. శారదకి, భర్త మనోజ్ గుర్తుకొచ్చేడు. మనస్సు అతని గురించి తియ్యగా తలచింది.తాను బిజినెస్ ట్రిప్ మీద వెళ్ళి పది రోజులయింది.తిరిగి రావడానికి ఇంకో పది రోజులుంది.</p>
                    <p>తన తండ్రి-మామగారు విడిచి వెళ్ళిన 
వస్త్ర వ్యాపారన్నీ, ఇద్దరు లాభాలతో నడిపిస్తున్నాకూడా, తామిద్దరి, మనసుల్లోను ఏదో తెలియని వెలితి.</p>
                    <p>మొదట్లో పిల్లల గురించి బంధువులు చెబుతుంటే, ఇప్పటి నుండి ఎందుకులే ? తొందర, లైఫ్ ఎంజాయ్ చేద్దాం అనుకుంటూ ఉండేసరికి ఏళ్లు గడచిపోయేయి.</p>
                    <p>తీరా పిల్లలు కావాలననుకున్నపుడు ఇద్దరికీ ఆరోగ్య సమస్యలు. పిల్లలు పుట్టే అవకాశాలు లేవన్నది డాక్టరమ్మ. ఏమి చేయాలో పాలుపోవడం లేదు ఇద్దరికీ. జీవితం అప్పుడే బోర్ కొట్టేస్తోంది. అందుకే సేవ కార్యక్రమాల్లో నిమగ్నమై కొంత మానసిక శాంతిని పొందుతోంది.</p>
                    <p>ఆలోచనల్లో పడిన శారదకి ఏదో స్పురించింది. ఆమె పెదవులు చిరునవ్వుతో విచ్చుకున్నాయి. ఆమె వేళ్ళు అలవాటైయిన మనోజ్ నెంబర్ని గబ గబ డయల్ చేశాయి. గంట పైన మాట్లాడిందేమో!</p>
                    <p>పది రోజులు తరువాత, లాయర్ విశ్వనాథం గారు, భర్త మనోజ్ వెంట రాగా, మరలా శాంతినికేతన్ ఆశ్రమంకి చేరుకుంది శారద.</p>
                    <p>డాక్టర్ ఫ్రాన్సిస్ చిన్న సమావేశం ఏర్పాటు చేశారు. అక్కడ శారద-మనోజ్ లు జెన్నీని దత్త పుత్రికగా స్వీకరిస్తూ కాగితాల మీద సంతకం పెట్టేరు.</p>
                    <p>జెన్నీ మొహంలో పోగొట్టుకున్నదేదో దొరికిదన్న చిన్న పిల్లల ఆనందం తొణికిసలాడింది.</p>
                    <p>స్వస్తి</p>
                    <p>KVS RAVI….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>