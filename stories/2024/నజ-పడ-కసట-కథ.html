<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>నిజం పాడ్ కాస్ట్ కథ</title>
    <meta name="description" content="హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను.">
    <meta property="og:title" content="నిజం పాడ్ కాస్ట్ కథ">
    <meta property="og:description" content="హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">నిజం పాడ్ కాస్ట్ కథ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను.</p>
                    <p>కథ పేరు</p>
                    <p>సులక్షణ వెడ్స్ నిరంజన్</p>
                    <p>వినండి బావుంటుంది. ఇక మరి కథలోకి వెళ్ళిపోదామా</p>
                    <p>విశాఖపట్నంలో ఏ కన్వెన్షన్ హాల్లో ఒక సాయంత్రం</p>
                    <p>అది సులక్షణ, నిరంజన్ ల వివాహవేదిక.</p>
                    <p>మామిడి తోరణాలతో, షాండ్లియర్ వెలుగులలో పట్టుపరికిణీలలో మెరిసిపోతు అటు ఇటు తిరుగుతున్న అందమైన అమ్మాయిలతో కల్యాణమండపం దగ దగ లాడిపోతుంది</p>
                    <p>రిసెప్షన్ జరుగుతోంది. రిసెప్షన్ కు వచ్చిన వారిని దగ్గరుండి ఆహ్వానించి, వారిని వేదిక మీదకు పంపిస్తూ ఇరువైపుల వాళ్ళు హడావిడిగా తిరుగుతున్నారు</p>
                    <p>కానీ, వేదిక మీద కూర్చున్న సులక్షణ నిరంజన్ ముఖాలలో పెళ్ళి కళ గాని ఆనందం గాని ఏ మాత్రం కనపడటం లేదు. ఎవరికి వారు యాంత్రికంగా నవ్వుతూ మౌనంగా ఉన్నారు.</p>
                    <p>విచిత్రమైన వాళ్ళ మౌనానికి, ఆ ఉదాసీనతకు కారణం ఏమై ఉంటుంది!? స్టేజ్ ఎదురుగా కూర్చొని వాళ్ళనే చూస్తున్న రామలక్ష్మికి అర్థం కాలేదు.</p>
                    <p>రామలక్ష్మి , పెళ్లికూతురు సులక్షణకు ప్రాణ స్నేహితురాలు. ఇద్దరు ఇంజనీరింగ్ వరకు కలిసే చదువుకున్నారు.</p>
                    <p>రెండేళ్ల క్రితం రామలక్ష్మికి పెళ్లై భర్తతో కలిసి విదేశాలకు వెళ్ళిపోయింది. రెండు రోజుల క్రితమే ఇండియా వచ్చిన రామలక్ష్మి, ఇప్పటి దాకా సులక్షణను పలకరించడం తప్పించి ఎక్కువ మాట్లాడలేకపోయింది.</p>
                    <p>సులక్షణ పక్కనే కూర్చున్న వరుడు నిరంజన్ ముఖం కూడా కత్తి వేటుకి నెత్తురు చుక్క లేనట్లు పాలిపోయి ఉంది.</p>
                    <p>పరిశీలనగా చూసిన రామలక్ష్మికి, ఆ ఇద్దరి కళ్ళల్లో ఏదో ఆందోళన దాగి ఉన్నట్లు గమనించింది..</p>
                    <p>&#x27;వీళ్ళిద్దరికీ ఈ పెళ్లి ఇష్టం లేదా ?</p>
                    <p>లేదంటే వీళ్ళు ఇలా ఉండడానికి కారణం ఇంకేమైనా ఉందా!?</p>
                    <p>వీళ్ళు ఇలా ఉన్న విషయం వాళ్ల తల్లిదండ్రులు గమనించలేదా! లేదా తెలిసి పట్టించుకోలేదా?</p>
                    <p>ఈ పెళ్లి పెద్దవాళ్ల బలవంతంతో జరుగుతుందా!?</p>
                    <p>ఒకవేళ వాళ్ళకు ఈ పెళ్లి ఇష్టం లేకపోతే ఆ విషయం పెద్దలకు తెలియజేయగల మెచ్యూరిటీ ఇద్దరికీ ఉంది కదా!?</p>
                    <p>పెళ్లి ముహూర్తం లోపల</p>
                    <p>&quot;మా కి పెళ్లి ఇష్టం లేదు అని బరస్ట్ అవుతారా!!?&quot;</p>
                    <p>లేదంటే వీళ్ళిద్దరూ ఇంకెవరినైనా ప్రేమించారా!?</p>
                    <p>ఆఖరి నిమిషంలో వీళ్ళ లవర్స్ ఎవరైనా వచ్చి 
ఈ పెళ్లి జరగడానికి వీల్లేదంటూ గోల చేసి పెళ్లి ఆపేస్తారా?</p>
                    <p>అసలీ పెళ్ళి సవ్యంగా జరుగుతుందా!?&#x27;</p>
                    <p>రామలక్ష్మికి ఇలా ఎన్నో సందేహాలు వచ్చాయి.</p>
                    <p>పోనీ తను వెళ్ళి సులక్షణతో మాట్లాడదామంటే ఇది సమయం కాదు. మరి ఆ ఇద్దరి మౌనానికి కారణం ఎలా తెలుస్తుంది?</p>
                    <p>రామలక్ష్మి మనస్సు పరి పరి విధాల పోతోంది. 
ఇంతలో స్టేజ్ కు ఒకవైపు ఆర్కెస్ట్రా వారి దగ్గర నుండి అప్పటి వరకు వినిపిస్తున్న పాట ఆకస్మాత్తుగా ఆగిపోయింది..</p>
                    <p>ఆలోచనలో ఉన్న రామలక్ష్మి, ఉలిక్కిపడి, ఆందోళనగా వెనక్కి చూసింది. .</p>
                    <p>కళ్యాణ వేదిక ప్రధాన ద్వారం నుంచి ఒక లేడీ సబ్ ఇన్స్పెక్టర్, ఇద్దరు పోలీసులు లోపలికి ప్రవేశించేరు. 
 
అక్కడున్న ఒక అమ్మాయిని ఎదో ప్రశ్నించి వేదిక దగ్గరకి రాసాగేరు.</p>
                    <p>వేదిక మీద, పెద్దల మధ్య ఉన్న నిరంజన్, పోలీసుల రాకను చూసి ఒక్క సారిగా బిగుసుకు పోవడం గమనించింది రామలక్ష్మి.</p>
                    <p>ఆమెకు ఎదో ఆలోచన తట్టింది. దిగ్గున లేచింది. స్టేజి దగ్గరకు వెళ్లబోతున్న లేడీ సబ్ ఇన్సస్పెక్టర్ దగ్గరకు వెళ్ళింది.</p>
                    <p>నమస్తే మేడం? అంటూ పలకరించబోతూ, ఆగి 
ఒక్క సారిగా ఆశ్చర్యంగా ఇన్స్పెక్టర్ వైపు చూసి,
హే.. ఉమ… నువ్వేప్పుడు పోలీసు డిపార్ట్మెంట్లో చేరేవే అంటూ ప్రశ్నించింది రామలక్ష్మి.</p>
                    <p>అరే రమ…? నువ్వెంటే ఇక్కడ? అంటూ ఇన్స్పెక్టర్ ఉమ, లాఠీతోనే రామలక్ష్మిని హగ్ చేసుకుంది.</p>
                    <p>స్టేజ్ మీద ఉన్న సులక్షణ,నిరంజన్ మొహాలలో కొంత రిలీఫ్ ని గమనించింది రామలక్ష్మి.</p>
                    <p>ఇన్స్పెక్టర్ ఉమని ముందు వరుసలో ఖాళీగా ఉన్న సీట్ల దగ్గరకి తీసుకెళ్లి, కూర్చోమని మాటల్లో పెట్టింది రామలక్ష్మి.</p>
                    <p>మాటల్లోనే, రామలక్ష్మి, ఇన్స్పెక్టర్ ఉమా తో
తామిద్దరూ కాలేజీ హాస్టల్ వదిలిన తరువాత, తనకు పెళ్లయి విదేశాలకు వెళ్లడం, సులక్షణ పెళ్లి కోసం మరల ఇండియాఎలా రావడం జరిగిందో చెప్తూ, ఉమా నువ్వెంటే! ఇక్కడ ఈ పోలీస్ డ్రెస్లో? అంటూ అరా తీసింది రామలక్ష్మి.</p>
                    <p>కాలేజ్ లో మన బాస్కెట్ బాల్ ప్రాక్టీస్, నా పోలీస్ సెలక్షన్ కి ఎంతో ఉపయోగపడిందే రమ, అంటూ ఉమ, తనకు సబ్ ఇన్స్పెక్టర్ సెలెక్షన్స్ లో మొదటి ర్యాంకు రావడం, ట్రైనింగ్ తర్వాత, చదువుకున్న ఊరు లొనే , క్రైమ్ బ్రాంచ్ సబ్ ఇన్స్పెక్టర్ గా పోస్టింగ్ రావడం మొదలైన వివరాలు చెప్పింది.</p>
                    <p>ఒక కేసు దర్యాప్తులో, ఇక్కడ కొంత సమాచారం దొరుకుతుందని వచ్చిన లీడ్ తో ఇటు వచ్చేమని, కానీ ఇక్కడ అటువంటి పరిస్థితి కనబడలేదని, చుట్టూ పరిశీలిస్తూనే జవాబు ఇచ్చింది ఉమ.</p>
                    <p>ఇన్స్పెక్టర్ తో చనువుగా మాట్లాడుతున్న, రామలక్ష్మిని చూసి సులక్షణ - నిరంజన్లు, కొంత తేలిక పడ్డారు.</p>
                    <p>ఉండు…వధూవరులను పరిచయం చేస్తాను అంటూ సబ్ ఇన్స్పెక్టర్ ఉమను స్టేజి మీదకు తీసుకెళ్లి, సులక్షణ నిరంజన్లను పరిచయం చేసింది రామలక్ష్మి.</p>
                    <p>సులక్షణ నిరంజన్ లను చూసిన ఇన్స్పెక్టర్ ఉమా, సారీ, అనగానే, వాళ్ళిద్దరూ షాక్ తిన్నారు. వాళ్ల చూపులను చూసిన ఉమ. ఓహ్..సారి అండి, మిమ్మల్ని గ్గ్రీట్ చేయడానికి ఉత్త చేతులతో వచ్చేను, కనీసం బొకే అయిన ఇవ్వలేక పోయేను అని ఉమ అనగానే వాళ్లిద్దరూ ఒక జీవం లేని నవ్వుఒకటి నవ్వేరు.</p>
                    <p>స్టేజి దిగిన రామలక్ష్మి, ఉమలు ఒకరికొకరు ఫోన్ నంబర్లు ఇచ్చి పుచ్చుకున్నారు. ఇన్స్పెక్టర్ ఉమా వెళ్లి పోయిన తరువాత, రామలక్ష్మి స్టేజి దగ్గరకు వచ్చేసరికి,అతిధులందరు భోజనాలకు వెళ్లడంతో స్టేజి ఖాళీ అయింది. సులక్షణ నిరంజన్లను ఇద్దరే వున్నారు.</p>
                    <p>స్టేజి కిందన ఉన్న ఫొటోగ్రాఫర్లను, వీడియో వాళ్ళను భోజనానికి వెళ్ళమని చెప్పి, వాళ్ళను పంపిన తరువాత, రామలక్ష్మి, ఇద్దరిని కూర్చోమని చెబుతూ, నెమ్మదిగా సులక్షణని అడిగింది ఏమైందని? 
ప్రాణ స్నేహితురాలు అలా అడగగానే అప్పటి దాకా దాచిపెట్టుకున్న కన్నీళ్లు వరదల ప్రవహించాయి సులక్షణకి.</p>
                    <p>కంట్రోల్ యువర్ సెల్ఫ్ బేబీ ఏమైంది చెప్పు … నేనున్నగా అంది రామలక్ష్మి ప్రేమగా.</p>
                    <p>అంత… అంతా ఈ నిరంజన్ వల్లే అయ్యింది అంటూ మళ్లీ ఏడుపు మొదలెట్టింది సులక్షణ.</p>
                    <p>డోంట్ క్రై బేబీ. ఏమి జరిగిందో చెబితేనే గా తెలుస్తుంది అంది రామలక్ష్మి.</p>
                    <p>నిరంజన్ ఎదో చెప్పబోయేడు. సులక్షణ మళ్లీ అంత 
నీ వల్లే అంటూ నిరంజన్ న్నీ ఆక్షేపించ సాగింది..
 
రామలక్ష్మి సులక్షణను ఊరుకోమంటూ, నిరంజన్ గారు, నేను సులక్షణ ప్రాణస్నేహితులం, ఎంతో ఎంజాయ్ చేయవలసిన ఈ శుభ సమయంలో మీరు ఇలాగ భయం భయంగా ఉండడం సరి కాదు.</p>
                    <p>మీ ఇద్దరికి ఏదైనా సమస్య ఉంటే, నాతో షేర్ చేసుకోండి. ఏమి మొహమాటం పడకండి అంది.</p>
                    <p>నిరంజన్ ముందుకు వచ్చేడు.</p>
                    <p>&quot;నమస్తే అండి&quot;. అసలు తప్పు అంత నాదే.</p>
                    <p>నిన్న రాత్రి బ్లూ డైమండ్ హోటల్లో మా ఫ్రెండ్స్ 
బాచిలర్స్ పార్టీ పెట్టారు. సులక్షణకు ఏదో పర్సనల్ పర్చేజ్ ఉంది అంది. సరే పార్టీ అయిన తర్వాత ఇద్దరము తన షాపింగ్ కి వెళ్దాం అనుకున్నాం.</p>
                    <p>పెళ్లికూతురు పెళ్ళికొడుకు బయటకు వెళ్లకూడదని, 
పెద్ద వాళ్లు అంటున్న కూడా ఒక ముఖ్యమైన కామన్ ఫ్రెండ్ కి కార్డ్ ఇవ్వాలని, గంటలో వచ్చేస్తామని చెప్పి అబద్దమాడి బయలుదేరాం.</p>
                    <p>నా బ్యాచిలర్ పార్టీలో ఫ్రెండ్స్ బలవంతం వలన కొంచెం కంట్రోల్ తప్ప. కొద్దిగా హ్యాంగ్ ఓవర్ ఉంది.</p>
                    <p>పార్కింగ్లో సులక్షణ వెయిట్ చేస్తోంది. ఆమెని ఎక్కించుకుని కార్ బయటకు తీస్తూ, హాంగ్ ఓవర్లో స్టీరింగ్ అదుపు తప్పడంతో, ఒక మనిషిని డాష్ ఇచ్చేను. అతను పడి పోయేడు. ఈ హడావుడిలో పార్క్ చేసి ఉన్న ఇంకో కారును డాష్ కొట్టేను.ఆ కార్ అద్దాలు పగిలిపోయేయి.</p>
                    <p>లక్కీగా ఎవరు చూడలేదు. నన్ను పక్కకు నెట్టి, సులక్షణ డ్రైవింగ్ తీసుకొంది. ఎక్కడ ఆగకుండా ఇంటికి తిరిగి వచ్చేశాం.</p>
                    <p>నేను గుద్దిన మనిషి, పడిపోయి, కదలకుండా ఉండిపోయాడు. వాడు చనిపోయాడనుకుంటున్నాను</p>
                    <p>పెళ్లికి ముందు, నా నిర్లక్ష్యం కారణంగా ఒకడు చనిపోయాడా, దాని పర్యవసానం ఏమిటీ, నన్ను అరెస్ట్ చేస్తారా, మా పెళ్లి ఏమవుతుంది, మా ఇద్దరి భవిషత్తు ఏమిటి? ఇవన్నీ తలుచుకుంటేనే భయమేస్తోంది నీరసం కమ్ముకొస్తోంది.</p>
                    <p>పోలీసులు ఈ పాటికి మమ్మల్ని వెదుకుతుంటూ వుంటారు. ఇరు కుటుంబాల వాళ్ళకి ఎంత చెడ్డ పేరు తెచ్చేమా అని నిన్నటి నుండి మాలో మేమే కుమిలిపోతున్నాము. ఎవరికి చెప్పుకోలేని పరిస్థితి.</p>
                    <p>ఇందాక మండపంలో పోలీసులును చూసి, వాళ్ళు మమ్మల్ని అరెస్ట్ చేయడానికే వచ్చేరనుకున్నాము. మీరు ఎంతో బాగా హ్యాండిల్ చేశారు. మాకు ఏమి చేయాలో తోచడం లేదన్నాడు నిరంజన్.</p>
                    <p>ఓహ్ సారీ టు హియర్ దిస్ నిరంజన్. 
సరే ! అయ్యిందేదో అయ్యింది. కానీ మీరు చెబుతున్న ప్రకారం మీరు పార్కింగ్ లోంచి కార్ తీస్తుండగా, స్టీరింగ్ మీద అదుపు లేక , మనిషిని డాష్ ఇచ్చేనంటున్నారు. కారు రివర్స్ చేసే టైంలో స్పీడ్ గా వెళ్లే అవకాశం చాలా తక్కువ.</p>
                    <p>మీరు వెళ్లిన తరువాత, ఎం జరిగిందో కూడా మనకు తెలియదు. ఈ బ్లూ డైమండ్ హోటల్ నాకు తెలిసి ఇందాక నాతో మాట్లాడిన మా ఫ్రెండ్ సబ్ ఇన్స్పెక్టర్ ఉమ పరిధి లో ఉందేమో?</p>
                    <p>నిన్న హోటల్ పార్కింగ్ లాట్లో ఎవరైనా చనిపోయారేమో తనని విచారించమంటాను. 
తన దగ్గర్నుండి సమాచారం వచ్చేవరకు రిలాక్స్ అవ్వండి అంటూ, ఉమకు ఫోన్ చేసింది రామలక్ష్మి.</p>
                    <p>అవతల నుంచి సమాధానం వచ్చిన తరువాత, 
“రండి డిన్నర్ కి వెళ్దాం” అంటూ కాబోయే దంపతులిని డిన్నర్ కు తీసికెళ్లింది రామలక్ష్మి.</p>
                    <p>డిన్నర్ ఇంకా పూర్తి కానేలేదు. రామలక్ష్మి మొబైల్ మోగింది. ఉమ నుండి ఫోన్. రెండు నిముషాలు మాట్లాడి ఫోన్ పెట్టేసిన రామలక్ష్మి, నవ్వుతూ, సులక్షణ వైపు తిరిగింది.</p>
                    <p>అంతా మీ భ్రమనే సులక్షణ. నిన్న హోటల్ పార్కింగ్లో ఎటువంటి యాక్సిడెంట్ జరగలేదు. ఎవరు చనిపోలేదు.</p>
                    <p>మా ఉమ చెప్పిందాని ప్రకారం, కార్ల అద్దాలు దింపి, దొంగతనాలు చేసే వాళ్ళు ఆ ప్రాంతంలో ఎక్కువటా, 
అక్కడ...అటువంటి వాడిని ఎవడినో నిరంజన్ డాష్ ఇచ్చి ఉంటాడు. పడిపోయిన వాడు, తేలు కుట్టిన దొంగలా, కిమ్మనకుండా లేచి వెళ్ళిపోయి వుంటాడంది.</p>
                    <p>అయితే కార్ అద్దాలు పగిలిన యజమాని కంప్లెయింట్ చేసేడట… దానికి మీరు ఫైన్ కట్టాలి అంది మా ఫ్రెండ్ ఉమా..</p>
                    <p>మీ పెళ్లికి బహుమతి గా ఆ ఫైన్ నేను కట్టేస్తాను లే అంది రామలక్ష్మి నవ్వుతూ.</p>
                    <p>సులక్షణ, నిరంజనల మొహాల్లో అప్పుడు వచ్చింది పెళ్లి కళ.</p>
                    <p>కథ అయిపోయింది.</p>
                    <p>మరొక కొత్త కథతో మళ్ళీ మీ ముందు ఉంటాను. అంతవరకు సెలవా మరి.</p>
                    <p>మీ రవి కావూరు</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>