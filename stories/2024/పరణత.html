<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ప్రణతి</title>
    <meta name="description" content="ప్రణతి">
    <meta property="og:title" content="ప్రణతి">
    <meta property="og:description" content="ప్రణతి">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">ప్రణతి</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>ప్రణతి</p>
                    <p>ప్రణతి మచిలీపట్నంలో ఇంజనీరింగ్ మూడో సంవత్సరం చదువుతోంది.హుషారైన పిల్ల. తల్లి తండ్రుల పట్ల భయభక్తులు అభిమానం గల అమ్మాయి.</p>
                    <p>ప్రణతి తండ్రి విజయవాడలో డాక్టరుగా ప్రాక్టీస్ చేస్తుంటాడు. తల్లి ప్రభుత్వ పాఠశాలలో టీచర్.</p>
                    <p>ఈ మధ్యనే రొబో పోటీలు అంటూ అహ్మదాబాద్లో ఒక 
కళాశాల ప్రాంగణంలో వారం రోజులు ఉండి వచ్చింది.
ప్రణతి.</p>
                    <p>పోటీల నుండి తిరిగి వచ్చిన ప్రణతి మొదటి నాలుగు రోజులు హుషారుగానే ఉన్న, తరువాత దిగులుగా ఉండసాగింది. .</p>
                    <p>ప్రణతి తల్లి తండ్రులు దీన్ని గుర్తించకపోయినా, ఇంట్లో ఉన్న నాయనమ్మ శారదాంబ మాత్రం, ఇది గమనించింది.</p>
                    <p>పదవ తరగతి వరకు నానమ్మను అంటి పెట్టుకొని తిరిగిన ప్రణతి, కాలేజీలో జాయిన్ తరువాత, కొత్త పరిచయాలు, స్నేహితులు దొరకడంతో నానమ్మ దగ్గరికి రావడం తగ్గిపోయింది.</p>
                    <p>ఒకరోజు మధ్యాహ్నం తొందరగా ఇంటికి వచ్చేసింది ప్రణతి. కాలేజీ బ్యాగ్ సోఫాలో పడేసి తన గదిలోకి వెళ్లి తలుపు వేసుకుంది.</p>
                    <p>మనవరాలి రాకను గమనించింది శారదాంబ. మనవరాలు ఏదో విషయంలో బాధ పడుతోందనీ కనిపెట్టిందామె. మనసు ఉండబట్టలేక. చాలాసేపు ఆలోచించిన తర్వాత, ప్రణతి గది తలుపు తట్టి,
అమ్మ ప్రణతి! ఏమైనా తిన్నావా లేదా?అని అడిగింది.</p>
                    <p>లోపల నుంచి ప్రణతి ఏడుస్తున్నట్టుగా వినపడింది శారదాంబకి.</p>
                    <p>అమ్మ ప్రణతి! నేను మీ నాయనమ్మనే! 
నీకు ఏదైనా సమస్య ఉంటే నాతో చెప్పు, నీలో నువ్వే బాధపడకు, తలుపు తెరువు అంటూ నచ్చ చెప్పింది.</p>
                    <p>ఇలా చాలాసేపు బతిమాలిన తర్వాత ప్రణతి తలుపు తీసింది. ఆమె బుగ్గలు కన్నీటితో చారికలు కట్టాయి. 
మనవరాలని ఆ స్థితిలో చూసిన శారదాంబ ప్రేమగా మనవరాలు భుజం పట్టుకొని దగ్గరికి తీసుకుంది.</p>
                    <p>భుజం పట్టుకోగానే అమ్మా అని అరుస్తూ శారదాంబ
ఒడిలోకి చేరింది ప్రణతి.</p>
                    <p>భుజం దగ్గర వాపు కనపడింది శారదాంబకు. ఏమైందే ? అంటూ ప్రణతి వేసుకున్న టాప్ ను భుజం పైకి జరిపి లోపల తడుముతూ అడిగింది శారదాంబ.</p>
                    <p>ప్రణతి కుడి భుజం మీద స్వస్తిక్ ఆకారంలో ఒక టాటూ 
దాని చుట్టూ గాయమైనట్టు ఎర్రటి వాపు కనపడ్డది శారదాంబకు.</p>
                    <p>ఇదేమిటే? ఇంతకుముందు ఎప్పుడూ చూడలేదు ఎప్పుడు వేయించుకున్నావు ఈ టాటూ? మీ అమ్మ నాన్నలను అడిగే వేయించుకున్నావా?</p>
                    <p>మన ఇంట్లో ఇటువంటి అలవాట్లు ఎవరికీ లేవే?
టాటూ వేసిన చోట ఇన్ఫెక్షన్ వచ్చినట్లుంది. డాక్టర్ కి చూపించుకున్నావా! అంటూ ప్రశ్నల వర్షం కురిపించింది శారదాంబ.</p>
                    <p>శారదాంబను హత్తుకొని ఏడవ సాగింది ప్రణతి. శారదాంబ ఓదార్పు మాటలకు కుదుటపడిన ప్రణతి తరువాత ఆమె అడిగిన ప్రశ్నలకు వెక్కుతూ సమాధానం చెప్పింది.</p>
                    <p>అహ్మదాబాద్ లో రోబో పోటీలు జరుగుతున్న ప్రాంగణంలో దేశంలో ఉన్న అనేక ఇంజనీరింగ్ కాలేజీ పిల్లలు ఒకచోట చేరినట్లు, ఉత్తరాది నుంచి వచ్చిన కొంతమంది కాలేజీ ఆడపిల్లలు వారి ఒంటిమీద రకరకాల టాటూలతో కనిపించడం, వాటిని ఆశ్చర్యంగా చూసిన తమను, వాళ్లు గెలిచేయడం, మీరు టాటూలు వేయించుకోగలరా అని రెచ్చగొట్టడంతో, తనతో పాటు వచ్చిన కొంతమంది ఆడపిల్లలు ఆ ఊర్లోనే టాటులు వేసే వారి దగ్గరికి వెళ్లి టాటూలు వేయించుకున్నారని తన ఫ్రెండ్స్ బలవంతంతో తాను కూడా బయటకు కనబడకుండా, భుజం మీద స్వస్తిక్ టాటూ వేయించుకున్నానని, మొదటి రెండు రోజులు బాగానే ఉన్నా, మూడు రోజుల నుంచి టాటూ వేసిన చోట ఎర్రగా కందిపోయి బాగా నొప్పి పెడుతోందని 
అమ్మకి చెప్పాలంటే భయంగా ఉందని చెప్పింది ప్రణతి.</p>
                    <p>అమ్మకైనా చెప్పవలసింది ప్రణతి!</p>
                    <p>ఇప్పుడు మీరు టాటూ అని పిలుస్తున్న దాన్ని 
మా కాలంలో కూడా “పచ్చబొట్టు” అని వేయించుకునే వాళ్ళము. ఇదేమి కొత్త కాకపోయినా, “ఆధునికత” “ఫ్యాషన్” అంటూ వింత పోకడలతో శరీరమంతా 
రంగు రంగుల డిజైన్లు వేయించుకునే ధోరణి ఈమధ్య యువతలో బాగా ప్రబలిందని, ఇది లేనిపోని సమస్యలు తెచ్చిపెడుతుందని అంటూ</p>
                    <p>సరేలే! ఇక ఏడవకు. నేను మీ అమ్మతో చెప్తాను. డెర్మటాలజిస్ట్కు చూపించుకుందువు గాని. డాక్టర్ ఇచ్చిన మందులు వాడితే తగ్గిపోతుంది అంది.</p>
                    <p>డాక్టర్ సరే.. తనకు చెప్పకుండా టాటూ వేయించు
కున్నందుకు బ్రేక్ అప్ చెప్తానంటున్నాడు మనోజ్ అంది ప్రణతి మళ్ళీ ఏడుస్తూ.</p>
                    <p>విస్తు పోయింది శారదాంబ. ఈ మనోజ్ ఎవరే కొత్తగా? 
బ్రేక్ అప్ అంటావేమిటి? కొంపదీసి ఆ అబ్బాయితో ప్రేమలో పడ్డవేమిటే? అంటూ ఆదుర్దాగా అడిగింది శారదాంబ.</p>
                    <p>మనోజ్ తనకు కాలేజీ లో సీనియర్ అని అందరి కుర్రవాళ్ళ కాకుండా చాలా మర్యాదగా బిహేవ్ చేస్తాడని టాప్ ర్యాంకర్ అని గత రెండేళ్లుగా ప్రేమలో ఉన్నామని 
ఉద్యోగంలో కుదురుకున్నాక పెళ్లి చేసుకుందామని అనుకుంటున్నామని, ఇప్పుడు బ్రేకప్ అంటే తట్టుకోలేక పోతున్నానని అనవసరంగా టాటూ వేయించుకున్నా నానమ్మ అంటూ మళ్ళీ ఏడుపు లంకించుకుంది ప్రణతి.</p>
                    <p>నిర్ఘాంతపొయింది శారదాంబ. ప్రేమ విషయంలో ఈ పిల్లలు ఎంత దూరం వెళ్లిపోతున్నారు అనుకుంది. వారి ప్రేమ, కబుర్లు దాటి ముందుకు వెళ్లలేదని తెలుసుకొని ఊపిరి పీల్చుకుంది.</p>
                    <p>సరే ! బ్రేక్ అప్ విషయంలో ఆందోళన 
పడకు. ముందు డాక్టర్ కు చూపించుకో ప్రణతి అంది
శారదాంబ.</p>
                    <p>సాయత్రం కోడలు రాగానే ప్రేమ వ్యవహారం మినహాయించి టాటూ గురించి జరిగింది చెప్పింది శారదాంబ.</p>
                    <p>ఇదేమిటి అత్తయ్య గారు? పెళ్లి కావలసిన పిల్ల. 
వేరెవరో వేసుకున్నారని తను కూడా ముందు వెనుక ఆలోచించకుండా ఎలా వేయించుకుంటుంది టాటూలు?
అవేమైన చెరిపితే చెరిగిపోయేవా?</p>
                    <p>కొన్ని సంస్కృతులలో అవి పెద్ద సమస్య కాకపోవచ్చు.</p>
                    <p>కానీ మన ఆచార వ్యవహారాలను బట్టి మసలుకోవాలి కదా.</p>
                    <p>ఆయనకు తెలిస్తే ఏమిటంటారో ? 
సరే! నేను ప్రస్తుతానికి చెప్పను. మీరు కూడా ఏమి చెప్పకండి. నాకు ఇప్పుడు అర్జెంటు స్కూల్ పని ఉంది. 
 
మీరు ప్రణతిని డర్మాటలిజిస్ట్ దగ్గరకు తీసుకెళ్లగలరా ప్లీజ్ అన్నది ప్రణతి తల్లి.</p>
                    <p>సరేనంది శారదాంబ.</p>
                    <p>మరో గంటకు డాక్టర్ లక్ష్మి ప్రణుతి డర్మాటలిజిస్ట్ కన్సల్టేషన్ గది లో వున్నారు ఇద్దరూ.</p>
                    <p>ప్రణతి చూపించిన గాయాన్ని చూసిన డాక్టర్ లక్ష్మి, తొందరపాటుతో తగు జాగ్రత్తలు లేకుండా టాటూలు వేయించుకోవడం ప్రమాదమని, టాటూలు కోసం వాడే సూదులు కొత్తవి కాకపోతే hiv సమస్యలు వచ్చే అవకాశం ఉందని చెబుతుండగా, గది తలుపు ఒక సారి కొట్టి లోపలికి ప్రవేశించేడు ఒక స్పూరదృఫియైన యువకుడు .</p>
                    <p>“మమ్మీ” .! నా బైక్ సర్వీసింగ్ అయిపొయిందని ఫోన్ వచ్చింది . నా ఫ్రెండ్తో వెళ్లి తెచ్చుకుంటాను.ఇదిగో నీ కారు తాళాలు అంటూ డాక్టర్ టేబుల్ మీద పెడుతూ ఎదురుగా కూర్చున్న ప్రణతిని ఆశ్చర్యంగా చూస్తూ హడావుడిగా వెళ్ళిపోయేడు ఆ యువకుడు.</p>
                    <p>డాక్టర్ లక్ష్మి ఇచ్చిన మందుల చీటి పట్టుకుని బయటకు వచ్చిన ప్రణతి, శారదాంబ చెవిలో చెప్పింది 
ఆ యువకుడే తాను ఇష్టపడుతున్న మనోజ్ అని. 
ప్రణతి ఎంపికను మనసులోనే మెచ్చుకుంది శారదాంబ.</p>
                    <p>అంతే కాదు 25 ఏళ్ల క్రితం చేతి మీద టాటూ వేయించుకుందని తన కొడుకు ఇష్టపడిన ఈ దాక్టరమ్మని వివాహం చేసుకోవడం కుదరదని 
తానే అడ్డుపడి వేరే అమ్మాయిని చూసి పెళ్లి చేసిన
విషయమూ గుర్తుకొచ్చింది శారదాంబకు.</p>
                    <p>ఈ సారి మళ్లీ ఆ తప్పు జరగకూడదనుకుంటూ మనవరాలు ప్రణతి కోరుకున్న మనోజ్ తోనే పెళ్లి చేయిస్తాననుకుంటూ ఇంటి ముఖం పట్టింది శారదాంబ.</p>
                    <p>టాటూ అని పిలిచే పచ్చబొట్టు కోసం ప్రేమను బలి చేసుకోకూడదురా అంటూ చెప్పింది డాక్టర్ లక్ష్మి, కొడుకు మనోజ్, ప్రణతి గురించి అడిగినప్పుడు, పాతికేళ్ల నాటి తన అనుభవం గుర్తు చేసుకుంటూ.</p>
                    <p>స్వస్తి</p>
                    <p>రవి కావూరు….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>