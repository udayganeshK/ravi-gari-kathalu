<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>స్వర్ణ గారి మొదటి భాగం - రవి గరి కథలు</title>
    <meta name="description" content="&quot;ఒరేయ్! నీకు గవర్మెంట్ ఉజ్జోగం వచ్చిందన్న సంతోషం లేకుండా పాయె... నీకు ఇంకా మంచిఉజ్జోగం ఏం దొరకలేదారా?,&#x27; ఎవరైనా అడిగితే,పశువుల మూతులు ముడ్లు చూసే ఉజ్జోగం అనిచెప్పుకోవాల&quot;అంది సీతాపతి నాయనమ్మ రమణమ్మ.">
    <meta property="og:title" content="స్వర్ణ గారి మొదటి భాగం - రవి గరి కథలు">
    <meta property="og:description" content="&quot;ఒరేయ్! నీకు గవర్మెంట్ ఉజ్జోగం వచ్చిందన్న సంతోషం లేకుండా పాయె... నీకు ఇంకా మంచిఉజ్జోగం ఏం దొరకలేదారా?,&#x27; ఎవరైనా అడిగితే,పశువుల మూతులు ముడ్లు చూసే ఉజ్జోగం అనిచెప్పుకోవాల&quot;అంది సీతాపతి నాయనమ్మ రమణమ్మ.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">స్వర్ణ గారి మొదటి భాగం</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>&quot;ఒరేయ్! నీకు గవర్మెంట్ ఉజ్జోగం వచ్చిందన్న సంతోషం లేకుండా పాయె... నీకు ఇంకా మంచిఉజ్జోగం ఏం దొరకలేదారా?,&#x27; ఎవరైనా అడిగితే,పశువుల మూతులు ముడ్లు చూసే ఉజ్జోగం అనిచెప్పుకోవాల&quot;అంది సీతాపతి నాయనమ్మ రమణమ్మ.</p>
                    <p>&quot;అయ్యో నాయనమ్మా!అది వెటర్నరీ అసిస్టెంట్ ఉద్యోగమే... అయినా నోరులేని జీవులకు సేవచేస్తే ఎంతో పుణ్యం.నాకు ఎంతో ఇష్టమైన ఉద్యోగమే .అందరూ చేయలేరు జంతుప్రేమికులు తప్ప.&quot;
అన్నాడు సీతాపతి.</p>
                    <p>&quot;ఏమోరా నాకైతే నచ్చలేదు &quot;అంది 
ముఖం చిట్లిస్తూ</p>
                    <p>&quot;వెటర్నరీలో నాకున్న డిప్లొమాతో పశుసంవర్ధక శాఖలో ఈఉద్యోగం వచ్చింది నాకు.పాతికవేలపైనే జీతం ఉంటుంది&quot; సంతోషంగా చెప్పాడు సీతాపతి .</p>
                    <p>&quot;ఒకప్పుడు మీతాత చేసినపనే నువ్వు జీతంతీసుకుని చేస్తున్నావన్నమాట&quot;అంది అసంతృప్తిగా</p>
                    <p>తాతతో పోల్చటంతో నవ్వాడు సీతాపతి</p>
                    <p>&quot;సరేలేరా !మంచిజీతం వస్తుంది అంటున్నావు కదా,పనిలోపని ఓపిల్లను చూసి పెండ్లిచేసుకో ,ఇంకా నిన్ను చూసుకునే ఓపిక నాకులేదు&quot;</p>
                    <p>కొడుకూ కోడలు ఇద్దరూ పొలంలో కరెంట్ షాక్ కొట్టి చనిపోతే,పుట్టెడు దుఃఖంతో మనుమడు సీతాపతి బాధ్యత తలకెత్తుకుంది... అప్పటికే భర్తను కోల్పోయిన రమణమ్మ.</p>
                    <p>సరేలేవే నాపెళ్ళిగోల ఎప్పుడూ ఉన్నదేగానీ...పక్కఊర్లో ఉద్యోగంలో ఈరోజే చేరాలి నన్ను దీవించు...అంటూ కాళ్ళకు నమస్కరించాడు</p>
                    <p>నాఆయుష్షు కూడా పోసుకుని పిల్లాపాపలతో చల్లగాఉండు అంటూ దీవించింది.</p>
                    <p>ఆరోజే విజయపురి పక్కనే ఉన్న నెమలికొండ గ్రామంలో
వెటర్నరీ అసిస్టెంట్ గా ఉద్యోగంలో చేరాడు సీతాపతి.రోజూ ఉదయం విజయపురి నుండి నెమలికొండకు వచ్చి సాయంత్రం విజయపురికి తిరిగి వెళ్ళేవాడు.</p>
                    <p>ఘాట్ రోడ్డు గుండా వెళ్తున్నపుడు ఆప్రాంతమంతా ఎంతో అందంగా ఆకర్షణీయంగా కనిపిస్తుంది.అడవి ప్రాంతం లోయలతో గుట్టలతో కనువిందు చేస్తుంది.అప్పుడప్పుడు నెమళ్ళు కూడా కనిపిస్తాయి. పచ్చని చెట్లతో పక్షుల కిలకిలలతో ఆహ్లాదకరంగా ఉంటుంది.</p>
                    <p>నెమలికొండ వెటర్నరీ హాస్పిటల్లో డాక్టర్ కార్తీక్ ,పట్టణం నుండి అప్పుడప్పుడు వచ్చేవాడు.చిన్న చిన్న వైద్య అవసరాలు సీతాపతి చూసుకునేవాడు.</p>
                    <p>కేసు జఠిలంగా ఉంటే ఫోన్ చేస్తే కార్తీక్ వస్తూ ఉండేవాడు.అప్పటిలోగా కావలసిన టెస్ట్ లు ప్రాథమిక చికిత్స సీతాపతి చేస్తుండేవాడు.జంతువుల పట్ల అతనికి ఉన్న ప్రేమ, కలుపుగోలుతనంతో అనతికాలంలోనే మంచివాడనే గుర్తింపు తెచ్చుకున్నాడు.</p>
                    <p>&quot;డాక్టర్ బాబూ... డాక్టర్ బాబూ...!&quot;</p>
                    <p>ఎవరో కంగారుగా పిలుస్తున్న పిలుపు విని హాస్పిటల్ బయటకు వచ్చాడు సీతాపతి.</p>
                    <p>ఎవరో అమ్మాయి చేతిలో కుక్కపిల్లతో పిలుస్తూ లోపలికి వచ్చింది.ఆ కుక్కపిల్ల కాలు నుండి రక్తం కారుతోంది.</p>
                    <p>&quot;ఏమైంది &quot;అంటూ అడిగాడు ఆ కుక్కపిల్ల ను చేతిలోకి తీసుకుంటూ…</p>
                    <p>&quot;ఏమో బాబూ చూడబోతే ఏదో బండి టక్కరైనట్టు ఉన్నాది.రోడ్డెంబడి పడిపోయి ఉన్నాది.పాపం చానా రగతం పోనాది.&quot;అంది కుక్కపిల్లను చూస్తూ…</p>
                    <p>కాటన్ తో రక్తాన్ని తుడిచి క్లీన్ చేస్తూ ఆమె వైపు చూసాడు సీతాపతి.</p>
                    <p>ఆమె పెద్దపెద్ద కళ్ళలో కలవరం కనిపించింది.
&quot;ఇది మీ కుక్కపిల్లా?&quot; అని అడిగాడు. 
&quot;నేదు బాబు రోడ్డెంబడి పడిపోనాది,నేనా దారిన పోతుంటె కనబడినాది.పాపం సచ్చిపోద్దని ఇట్టా తీసుకొచ్చినాను&quot; అంది.</p>
                    <p>&quot;సరే కట్టుకట్టాను నాలుగు రోజులలో తగ్గిపోతుంది. ఈ స్ప్రే కొట్టండి...రెండు రోజుల తరువాత మళ్ళీ తీసుకుని రండి&quot; అన్నాడు.
 
&quot;అట్లనే బాబూ&quot; అంటూ కుక్కపిల్లను తీసుకుని వెళ్ళిపోయిందమె.</p>
                    <p>రెండు రోజుల తర్వాత మళ్ళీ వచ్చింది.ఈసారి చాలా ఆనందంగా నవ్వుతూ కుక్కపిల్లను ఎత్తుకుని వచ్చింది.
డాక్టర్ బాబూ...అంటూ</p>
                    <p>ఆమె చేతిలోని కుక్కపిల్లను తీసుకుని పరీక్షించి, కట్టు మార్చాడు.ఇంజక్షన్ చేసాడు.దానికి ఇంజక్షన్ చేస్తుంటే తనకే చేసినట్టు గా కళ్ళు మూసుకుని ఒళ్ళు బిగబట్టింది.అది చూసి సీతాపతి కి నవ్వు వచ్చింది.</p>
                    <p>&quot;ఇప్పుడు కొంత పర్వాలేదు, ఇంకో నాలుగు రోజుల్లో మామూలు అవుతుంది&quot; అన్నాడు.</p>
                    <p>ఓకన్ను కొద్దిగా తెరిచి చూసి తర్వాత మరోకన్ను తెరిచిందమె.చేపపిల్లల్లా కదులుతున్న ఆ కళ్ళవంక అలానే చూస్తుండిపోయాడు సీతాపతి.</p>
                    <p>&quot;ఓ ..డాక్టర్ బాబూ! “అంటూ కళ్ళముందు చెయ్యి ఆడించింది.</p>
                    <p>&quot;ఆ..చెప్పు&quot; అన్నాడు సీతాపతి ఈలోకం లోకి వస్తూ.</p>
                    <p>&quot;మందులేమైనా ఇత్తారా ?&quot;అంది.</p>
                    <p>&quot;హా &quot;అంటూ ఓ సిరప్ ఆమె చేతిలో పెట్టి 
&quot;ఇది అన్నంలోగానీ పాలలోగానీ కలిపి తాగించండి&quot;అన్నాడు.</p>
                    <p>దారిలో గాయపడి కనిపించిన ఊరకుక్కపిల్ల పట్ల జాలి చూపించిన ఆమె అంటే సదభిప్రాయం ఏర్పడింది 
సీతాపతికి</p>
                    <p>ఆ అమ్మాయి గురించి ఆలోచించటం మొదలుపెట్టాడు.
ఓపల్లెలో పెరిగిన అమ్మాయి ,ఏవిధమైన అలంకారం లేకపోయినా , అమాయకత్వంతో కూడిన సహజమైన అందం ఆ అమ్మాయి సొంతం.</p>
                    <p>చేపపిల్లల్లాంటి కళ్ళను అల్లల్లాడిస్తుంటే ఎంతో అందంగా ఉంది.తైలసంస్కారం లేని జుట్టు, చిరుగుల బట్టలు
ఆమె అందాన్ని ఏమాత్రం తగ్గించ లేదు.చూడగానే అందం తెలియటం లేదు కానీ, చూసేకొద్దీ ఆమెఅందం ద్విగుణీకృతం అవుతోంది.అనుకున్నాడు మనసులో.</p>
                    <p>***. ***. *** ***.</p>
                    <p>రెండు రోజుల తరువాత ఆమె వస్తుందేమో అని చూసాడు కానీ రాలేదు.మూడోరోజు
&quot;ఆ అమ్మాయి వస్తే బాగుండు&quot;అనుకుంటూ ఉన్నాడు.</p>
                    <p>ఇంతలో&quot; డాక్టర్ బాబూ&quot; అంటూ ఆమె గొంతు వినిపించింది.</p>
                    <p>&quot;ఈ అమ్మాయి నన్నే డాక్టర్ అనుకుంటుంది&quot;
తెలియని ఆనందం తో బయటకు వచ్చాడు.</p>
                    <p>వెంట ఓ పండు ముదుసలిని తీసుకుని వచ్చింది.
&quot;డాక్టర్ బాబూ ఈవెంకాయమ్మ మామ్మకు కాళ్ళు నెప్పులు ...ఏ డాక్టర్ కు చూపించినా తగ్గలేదు.&quot;
అందా అమ్మాయి.</p>
                    <p>&quot;అవును నాయనా నీహస్తవాసి మంచిదనీ...రోగం తొందరగా కుదురుస్తావని మారామలచ్చిమి ఇక్కడికి తీసుకొచ్చినాది&quot;అంది మామ్మ.</p>
                    <p>ఓహో ఈ అమ్మాయి పేరు రామలక్ష్మి అనుకున్నాడు సీతాపతి మనసులో.</p>
                    <p>&quot;అవును బాబుగారు ...మీరు కట్టుగట్టిన కుక్కపిల్ల లేచి తిరుగుతున్నాది.అంతా మీచేతి చలువ&quot;అంది నవ్వుతూ తన కొంగును చేతి వేలికి చుట్టుకుంటూ.</p>
                    <p>&quot;అయ్యో రామలక్ష్మీ...నేను పశువులకు వైద్యం చేయగలను...మనుషులకు కాదు.అంతేకాదు నేను డాక్టర్ ను కాదు&quot;అన్నాడు సీతాపతి.</p>
                    <p>&quot;ఏమో నాకు మీరే డాక్టర్ అనిపిస్తుంది.అయితే ఈమామ్మకు మందులివ్వరా ?&quot;అంది బుంగమూతి పెడుతూ.</p>
                    <p>&quot;ఇవ్వను , ఇవ్వకూడదు..మామ్మను ప్రాథమిక ఆరోగ్య కేంద్రంకు తీసుకొని వెళ్ళు అన్నాడు సీతాపతి.</p>
                    <p>ఆ ముదుసలి మామ్మను చేయిపట్టుకొని జాగ్రత్తగా తీసుకుని వెళ్ళిపోయింది రామలక్ష్మి.</p>
                    <p>ఆ అమ్మాయి తనను గుర్తించినందుకు సంతోషపడాలో
ఆమె అమాయకత్వానికి నవ్వుకోవాలో అర్థం కాలేదు సీతాపతికి.</p>
                    <p>ఇంట్లో రామలక్ష్మి వెంకాయమ్మను తీసుకుని వచ్చిన విషయం గుర్తుచేసుకుని నవ్వుకున్నాడు.</p>
                    <p>అది చూసిన నాయనమ్మ,&quot;ఏందిరో...ఏంసంగతి నీలో నువ్వే ముసిముసిగా నవ్వకోబడితివి&quot;అన్నది.</p>
                    <p>&quot;ఏం లేదు నాయనమ్మా...&quot;అంటూ రామలక్ష్మి విషయం చెప్పాడు.</p>
                    <p>&quot;అది పశువుల దవాఖాన అని ఆపిల్లకు తెల్వదారా?&quot;
అంది రమణమ్మ.</p>
                    <p>&quot;అది కాదే, అమెకు నీ మనవడి హస్తవాసి మీద నమ్మకం&quot;అన్నాడు కాస్త గర్వంగా.</p>
                    <p>&quot;వట్టి వెర్రిబాగుల పిల్లలా ఉంది&quot;</p>
                    <p>&quot;అవును &quot;అన్నాడు సీతాపతి.</p>
                    <p>***. ***. ***. ***</p>
                    <p>ఒక రోజు సీతాపతి పశువుల ఆసుపత్రి దగ్గర ఏదో పశువుకు వైద్యం చేస్తుంటే కుక్కపిల్లతో వెళ్తున్న రామలక్ష్మిని చూసేడు.</p>
                    <p>&quot;ఏం రామలక్ష్మీ బాగున్నావా?&quot;పలకరించాడు సీతాపతి.</p>
                    <p>ఆ పిలుపుతో వెనక్కి తిరిగి చూసిన రామలక్ష్మి మొహం 
వెలిగిపోయింది.</p>
                    <p>&quot;బాగున్నాను సారు.మీరు జెప్పినట్లు ఆరోగ్య కేంద్రంల
మంచి మందులు ఇచ్చినారు&quot;అంది.</p>
                    <p>&quot;ఈ కుక్కపిల్ల ఎప్పుడు నీతోనే ఉంటుందా&quot; అన్నాడు.</p>
                    <p>&quot;అవును సారు! ఇది నాఎనుకనే తిరుగుతుంది.నాతోనే ఉంటుంది &quot;అన్నది.</p>
                    <p>“ ఓసారి దవాఖానకు తీసుకొనిరా...దానికి వాక్సిన్ వెయ్యాలి&quot; అన్నాడు.</p>
                    <p>&quot;సరే సారు రేపు తోలుకొని వస్తాను&quot; అంది</p>
                    <p>మరుసటిరోజు ఆ కుక్కపిల్లతో వచ్చింది.</p>
                    <p>&quot;ఏం పేరు&quot;అన్నాడు</p>
                    <p>&quot;రామలక్ష్మి&quot;</p>
                    <p>&quot;నీపేరు కాదు,కుక్కపేరు&quot;</p>
                    <p>&quot;దాని పేరు రాజు&quot; అంది ప్రేమగా నిమురుతూ.
 
డాగ్ హిస్టరీ బుక్ లో దాని పేరు రాసి, వాక్సిన్ వేసి 
&quot;మళ్ళీ ఎప్పుడురావాలో డేట్ బుక్ లో రాసాను.ఇది తీసుకుని రావాలి&quot;అన్నాడు.</p>
                    <p>అలా ఆకుక్కపిల్ల కోసం అప్పుడప్పుడు వస్తూఉండేది రామలక్ష్మి.</p>
                    <p>…..</p>
                    <p>ఒక రోజు ఆసుపత్రిలో ఉన్న సీతాపతి దగ్గరకు వచ్చిన రామలక్ష్మి దగ్గర వుండే కుక్క పిల్ల రాజు ...అతని ప్యాంటు పట్టుకుని లాగటం మొదలు పెట్టింది.</p>
                    <p>దాన్ని చూసిన సీతాపతి రామలక్ష్మి వచ్చిందేమో అని బయటకు వచ్చాడు.</p>
                    <p>కానీ అక్కడ రామలక్ష్మి లేదు.</p>
                    <p>రాజు ,అతన్ని వెంట రమ్మన్నట్టు లాగడంతో దాని వెంట వెళ్ళాడు.అది కొద్దిదూరంలో కొండవాలున ఉన్న ఒక ఇంటి దగ్గరకు తీసుకొని వెళ్ళింది.</p>
                    <p>అక్కడ రామలక్ష్మి వెక్కివెక్కి ఏడుస్తుంటే వెంకాయమ్మ ఓదారుస్తోంది.</p>
                    <p>&quot;ఏమైంది&quot; అన్నాడు</p>
                    <p>&quot;ఏం చెప్పమంటావు సారూ... దానికి పుట్టుకతోనే కష్టాలు ఇచ్చినాడు ఆదేవుడు. చిన్నప్పుడే తల్లి నుంచి పోగొట్టుకుంది..దాని తండ్రి ఇంకో పెండ్లి చేసుకున్నాడు.</p>
                    <p>ఆ వచ్చింది దీ లోన్ని అష్టకష్టాలు పెడుతోంది.
చిన్నతనంలోనే బడి బందుజేసి పని మనిషిని జేసింది..దాని నోటిధాటికి భయపడి ఎవరూ మాట్లాడేవారు కాదు.</p>
                    <p>తండ్రి ఉన్నా లేనట్టే...గియ్యాలగా కుక్కపిల్ల ఇంట్లకు పోయినందుకు...ఇంట్ల నిన్ను ఉంచుడే ఎక్కువ...నీకు తోడు ఓకుక్కపిల్లనా అంటూ గొడ్డును బాదినట్టు బాదిందంట .పిల్లకు వాతలు తేలినాయి ...దానిచేతులు పడిపోను...&quot;తిడుతూ చెప్పింది వెంకాయమ్మ.</p>
                    <p>రామలక్ష్మి మెడకింద ఎర్రగా వాతలు తేలి ఉన్నాయి.ఆమెను ఎలా ఓదార్చాలో తెలియలేదు సీతాపతికి.</p>
                    <p>&quot;ఊరుకో రామలక్ష్మీ&quot;అన్నాడు అనునయంగా</p>
                    <p>ఆరాత్రి సీతాపతి పడుకున్నా.. ఆలోచనలన్నీ రామలక్ష్మి చుట్టే తిరుగుతున్నాయి.</p>
                    <p>ఓ మంచి అమ్మాయికి ఎన్ని కష్టాలు... తల్లిదండ్రులు లేని బాధ ఏమిటో తనకు తెలుసు, కానీ తనకు నాయనమ్మ అండ దొరికింది.</p>
                    <p>కానీ, పాపం రామలక్ష్మి తల్లిని పోగొట్టుకుని సవతి తల్లి చేతిలో ఇబ్బందులు పడుతొంది.తండ్రి అండ లేదు.</p>
                    <p>ఇలా ఆలోచించే కొద్దీ అతని మనసు రామలక్ష్మి పట్ల సానుభూతితో నిండిపోయింది.జంతువుల పట్ల ముసలివాళ్ళపట్ల తను చూపించే శ్రద్ధ చూస్తే, రామలక్ష్మి తనవాళ్ళను ఇంకా బాగా చూస్తుంది అనిపించి ఓనిర్ణయానికి వచ్చాడు.</p>
                    <p>తెల్లవారి సరాసరి వెంకాయమ్మ దగ్గరకు వెళ్ళాడు.రామలక్షి కూడా అక్కడే ఉంది.</p>
                    <p>రామలక్ష్మి దగ్గరకు వెళ్ళి...&quot;రామలక్ష్మి నీకు ఇష్టమైతే నిన్ను పెళ్ళిచేసుకుంటాను…నీకు ఇష్టమాకాదా?&quot; చెప్పు అన్నాడు</p>
                    <p>ఇష్టమే అన్నట్టు రామలక్ష్మి తలఊపింది.</p>
                    <p>వెంకాయమ్మ తో...మామ్మగారు రామలక్ష్మివాళ్ళ 
నాన్నకు నామాటగా చెప్పండి.నేను ఈరోజే గూడెంలోని అమ్మవారి దగ్గర నేను రామలక్ష్మీని పెళ్ళిచేసుకుంటాను ఆయనకు ఇష్టమైతే రమ్మని చెప్పు&quot;అన్నాడు సీతాపతి.</p>
                    <p>ఆశ్చర్యంగా అతనివైపు చూసింది రామలక్ష్మి.</p>
                    <p>&quot;పదా రామలక్ష్మి &quot;అంటూ ఆమె చెయ్యి పట్టుకుని
గూడెంలోని అమ్మవారిగుడి వైపు దారితీసాడు.వెంకాయమ్మ ఊరిలోకి వెళ్ళింది.</p>
                    <p>ఓ గంట తర్వాత వెంకాయమ్మ , రామలక్ష్మి తండ్రిని వెంటబెట్టుకొని వచ్చింది.</p>
                    <p>&quot;నేను నా కూతురిని చూసుకుంటుందని రెండో పెళ్ళి చేసుకున్నాను.కానీ అది దాని గయ్యాళితనంతో, రామలక్ష్మిని ముప్పుతిప్పలు పెడుతోంది.</p>
                    <p>ఇప్పుడు కూడా రమ్మంటే....ఓ దరిద్రం వదిలింది.నేనురాను పోతే నువ్వుపో అంది.</p>
                    <p>బాబూ నాబిడ్డ అమాయకురాలు ఇంటిపని వంటపని తప్ప తనకేం తెలువదు.నువ్వే కండ్లల్ల పెట్టుకుని కాపాడాలె...&quot;అంటూ సీతాపతి కాళ్ళపై పడ్డాడు.</p>
                    <p>సీతాపతి పూజారి ఇచ్చిన పసుపు కొమ్మును తాడును తీసుకొని రామలక్ష్మి మెడలో మూడుముళ్లు వేసాడు.
 
రామలక్ష్మితో ఇల్లుచేరిన సీతాపతిని చూసిన రమణమ్మ</p>
                    <p>&quot;ఒరేయ్ నాకు ముందే చెబితే నీపెళ్ళి దగ్గరుండి నేనే చేయించే దాన్ని కదరా &quot;అంది.</p>
                    <p>అంత సమయం లేదే...ముందు ఆశీర్వదించు అంటూ ఆమె కాళ్ళకు నమస్కరించించాడు.అతనితో పాటుగా
రామలక్ష్మి కూడా నమస్కారం చేసింది.</p>
                    <p>****</p>
                    <p>1120 పదాలు</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>