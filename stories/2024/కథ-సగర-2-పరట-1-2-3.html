<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>కథ సాగరం 2 పార్ట్ 1 2 3 - రవి కావూరు కథలు</title>
    <meta name="description" content="హైదరాబాదులో పేరుపొందిన ఇంజనీరింగ్ కాలేజీ అది. స్టూడెంట్స్ తో కళకళలాడుతోంది. ప్రాంగణం. నాలుగేళ్ల చదువు ముగిసింది.">
    <meta property="og:title" content="కథ సాగరం 2 పార్ట్ 1 2 3 - రవి కావూరు కథలు">
    <meta property="og:description" content="హైదరాబాదులో పేరుపొందిన ఇంజనీరింగ్ కాలేజీ అది. స్టూడెంట్స్ తో కళకళలాడుతోంది. ప్రాంగణం. నాలుగేళ్ల చదువు ముగిసింది.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">కథ సాగరం 2 పార్ట్ 1 2 3</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">long</span>
                        </div>
                    </div>
                </header>
                
                <div class="story-body">
                    <p>హైదరాబాదులో పేరుపొందిన ఇంజనీరింగ్ కాలేజీ అది. స్టూడెంట్స్ తో కళకళలాడుతోంది. ప్రాంగణం. నాలుగేళ్ల చదువు ముగిసింది.</p>
                    <p>ఫేర్ వెల్ పార్టీ జరుగుతోంది. ఆ సమయంలో స్టేజి మీద అపూర్వ ఎంతో చక్కగా ‘త్యాగరాజ కీర్తన ‘ పాడుతుంటే ఆ కంఠస్వరానికి అందరూ మంత్రముగ్ధులై వినసాగారు.
ఆమె అందాన్నే చూస్తూ వింటున్న కుర్రాళ్ల మదిలో ఏవో గిలిగింతలు పెడుతున్నాయి.</p>
                    <p>కరతాళ ధ్వనుల మధ్య ఆమె సంగీతం అప్పుడే ముగిసిందా అనిపించింది అందరికీ. 
***
కాలేజీలో చేరిన కొత్తల్లో ఒకరికొకరు తెలియక పోయినా ఈ చదువు నేపధ్యంలో అందరి మధ్యా విడదీయరాని స్నేహ బంధం ఏర్పడింది. ఎవ్వరితోటి అంతగా కలవని అపూర్వ, గలగల మాట్లాడే కావేరీ మంచి ఫ్రెండ్స్ అయ్యారు. వారితో పాటు అభినవ్, నీల, భార్గవ్ .. ఇంకో ఇద్దరూ కలిసి ప్రాజెక్టు వర్క్ లోనూ, కంబైన్డ్ స్టడీస్ లోనూ అంతా కలిసి మెలిసి వుండేవారు. అభినవ్ ఎంతో సరదాగా వుంటూ అందరినీ నవ్విస్తూ ఆత్మీయ స్నేహితుడయ్యాడు.</p>
                    <p>ఇక రోజూలా కలుసుకోలేము అనే భావం కలిగే సరికి అందరి మనసులూ భారమయ్యాయి. అందరి మదిలో..ఏదో తెలియని బాధ ఆ బరువైన వాతావరణాన్ని తేలిక పరచటానికి ముందుగా కావేరీ మొదలు పెట్టింది.. . “హాయ్! కాస్త నవ్వండి అందరూ.. ఎలాగూ విడిపోతున్నాం మనం. ఎవరి దారి వారిది. మీరంతా భవిష్యత్తులో ఏం చేద్దామనుకుంటున్నారు?” అని అడుగుతూ అందరి అభిప్రాయాలు తెలుసుకుంది.</p>
                    <p>ఆమె అడిగిన దానికి ఒకరు ఉద్యోగమనీ, ఒకరు బిజినెస్ అనీ, ఒకమ్మాయి పెళ్లికి రెడీ అనీ, అభినవ్ తన తల్లితండ్రులని చూసుకుంటాననీ అంటే 
అపూర్వ మాత్రం నెమ్మదిగా “మీరంతా అనుకున్నట్లుగా నేను సెలెక్ట్ అయ్యాను కానీ నాకు యుఎస్ లో ఎంఎస్ చేయాలని కోరిక కానీ నా చదువుల కోసం మా నాన్నగారు లక్షల రూపాయలు ఖర్చు పెట్టారు. పైగా సంప్రదాయ కుటుంబం అయిన మా ఇంట్లో ఒక్కదాన్ని అమెరికాకి చదువులకోసం అసలు పంపరు. మా అన్నయ్యే చూడు. అంత మంచి రాంకర్ అయినా ఇక్కడే స్థిరపడ్డాడు ఉద్యోగం చేసుకుంటూ..|” అంది. 
 
“అదీ నిజమే అపూర్వా! పరిస్థితులకి తలవంచి మన ఆశయాలు, కోరికలు వాయిదా వేసుకోవాల్సిందే!” అంది కావేరీ.</p>
                    <p>వీళ్ళ మాటలు వింటున్న అభినవ్ కూడా అపూర్వ మాటలని సమర్ధించాడు. “మనమంతా కలిసి వున్న మనం ఇప్పుడు విద్యార్థి దశనుంచి వ్యక్తులుగా సమాజం లోకి అడుగుడుతున్నాం. ఇప్పుడే సరైన పంథా ఎంచుకోవాలి. .!” అంది అపూర్వ...</p>
                    <p>“సరే! ఇక మనం విడిపోతున్నాం కాబట్టి మన టీం అంతా కలిసి సరదాగా రెండు రోజులు ఔట్ స్టేషన్ కి వెడదాం. ఎవరైనా ప్లేస్ చెప్పండి అని అంది కావేరీ. అందరూ తలో ఊరు పేరు చెప్పారు. చాలా సేపు డిస్కషన్స్ జరిగాక బెంగుళూరు అని డిసైడ్ చేశారు. వెళ్ళటానికి అందరూ ఒప్పు కున్నా అపూర్వ మాత్రం అంగీకరించలేదు. 
 
“అపూర్వా! నువ్వు వస్తున్నావు”” అంది కావేరి .
“నేను రాను...! అమ్మా నాన్నని వదిలి ఎక్కడికీ వెళ్లలేదు...”అంది అపూర్వ. 
 
“ఊహూ..! ఎటూ ఎగ్జామ్స్ అయిపోయాయి. అందరం తలో దిక్కూ వెళ్ళే వాళ్ళమే! ప్లీజ్ వప్పుకోనేను వచ్చి మీ అమ్మా నాన్నని కన్వీన్స్ చేస్తాను!” అంది కావేరి. 
***
ఎప్పుడూ ఒక్కతిని బయటి వూర్లకి పంపటం వాసుదేవ్ కీ ఇష్టం లేదు. “మేము పంపము&quot; అని అన్నాడు.</p>
                    <p>“కావేరీ! నీ సంగతి తెలుసు కానీ ఇంకా బాయ్స్ కూడా జాయిన్ అవుతున్నారని అంటున్నావు కదా! మేము మా అమ్మాయిని ఎప్పుడూ అలా పంపలేదు”. అని అంది రమ.</p>
                    <p>అక్కడే వున్న కార్తీక్ “అమ్మా! రోజులు మారాయి. ఎంత రెండు రోజులే కదా! ఆ అబ్బాయిలు తెలిసిన వాళ్ళే! నువ్వు చూసావుగా ఎన్నోసార్లో మనింటికి వచ్చారు. వాళ్ళు వుంటే మనకీ కాస్త ధైర్యం వుంటుంది.” అంటూ తల్లికి నచ్చ చెప్పాడు.</p>
                    <p>కావేరీ పట్టుబట్టటంతో వాళ్లిద్దరికీ బోల్డు జాగ్రత్తలు చెప్పి మరీ పంపించారు రమా వాసుదేవ్ లు.</p>
                    <p>అనుకున్న ప్రకారం వాళ్ళ బృందం విహార యాతకి బెంగుళూరు బయలు దేరింది.</p>
                    <p>ప్రయాణంలో అందరూ చూడాల్సిన ప్రదేశాలు చూసి .బాగా ఎంజాయ్ చేశారు. అపూర్వ మాత్రం ఒంటరిగానే మౌనంగా చూస్తుండేది.. ఎంతో సరదాగా గడిచాయి. అక్కడ వున్న ఆ రెండు రోజులూ ఇంటికి ఫోన్ చేస్తూనే వుండేది. తల్లి తండ్రి కూడా ‘తమని వదిలి ధైర్యంగానే వుండగలదు’ అని అనుకున్నారు. చుట్టు పక్కల అన్నీ చూసి ఆ రాత్రి తిరిగి హైదరాబాద్ బస్సులో బయలుదేరారు ..
 ఇక కొద్ది గంటల్లో తమ ఊరు చేరుకుంటాము అనుకుంటుండగా బస్సు టైర్ పంక్చర్ అయి బస్సు ఆగిపోయింది. తెల్లవారేదాకా ఏమీ చేయలేని పరిస్థితి. చుట్టూ చీకటి. అసలే వెస్ట్రన్ ఘాట్స్. అంతా అడవి ప్రదేశం. అందరికీ ఒక్కసారిగా భయమేసింది. రోడ్డుమీద ఫాస్ట్ గా వచ్చీ పోయే వెహికల్స్.. వీళ్ల కోసం ఎవరూ ఆపటం లేదు.. వీరికి తాము ఎక్కడున్నామో తెలీటం లేదు. బస్సు ఇప్పుడిప్పుడే కదిలేలా లేదు.</p>
                    <p>అపూర్వ బయలు దేరే ముందే ఇంటికి ఫోన్ చేసినపుడు కాసేపట్లో ఇంటికి బయలుదేరుతున్నట్లు, బస్ కి వస్తున్నట్లు చెప్పింది. బస్సు ఆగిపోయిన విషయం తమ వాళ్ళకి ఫోన్ లో మెసేజ్ చేద్దామనుకుంటే ఆ అడవిలో సిగ్నల్స్ లేవు. కొందరివి ఫోన్ ఛార్జింగ్ అయిపోయింది.</p>
                    <p>కొంతమంది అటు వేపు వెళ్ళే వెహికల్స్ ఆపి, వాటిల్లో సీటు లేకపోయినా రిక్వెస్ట్ చేసి కింద కూర్చుని సిటీ వేపు ఏదైనా వెహికల్ లోనూ, బస్సుల్లోనూ వెళ్తుంటే ఆపి కొందరు వెళ్లిపోయారు. వీళ్ళ బృందం మాత్రం వెళ్లలేదు. కాసేపటికి అటువేపుగా ఆలిండియా పర్మిట్ వున్న ఇన్నోవా..వెళ్తోంది... అందులో ఇంకో ఇద్దరు వున్నారు. దాన్ని ఆపి రిక్వెస్ట్ చేసి నలుగురూ ఇన్నోవా లోకి ఎక్కారు.</p>
                    <p>సిటీకి తొందరగానే తీసుకు వెళ్ళాడు డ్రైవర్. డ్రైవ్ చేస్తున్నంత సేపూ అమ్మాయిలని గమనిస్తూనే వున్నాడు. ఇంకా పూర్తి వెలుతురు రాలేదు.</p>
                    <p>“మీ అందరినీ మీ ఇళ్ల దగ్గర దింపేస్తా సార్” అంటూ అభినవ్ ని, భాస్కర్ ని , ముందే దింపేశాడు. వచ్చే దారిలోనే వాళ్ళ ఇళ్ళు వచ్చాయి.</p>
                    <p>అబినవ్ దిగుతూ “అపూర్వా, కావేరీ నేను మీతో వస్తాను. ఇద్దరే వున్నారు!” అని అన్నాడు. 
“పరవాలేదు. వీళ్ళు వున్నారుగా. భయం లేదు మీరు వెళ్ళండి.!” అని అంది. అలా అందరూ టాక్సీ దిగిపోయారు.కావేరీ తన హాస్టల్ కి వెళ్ళే రోడ్డులో దిగిపోతూ “అపూర్వా పరవాలేదా! ఇంటి దాకా రానా!” అని అడిగింది.</p>
                    <p>“ఏం పరవాలేదు సిటీలోకి వచ్చేశాం కదా. తెల్లారి పోతోంది. నువ్వు వెళ్ళి రెస్ట్ తీసుకో! రాత్రంతా నీకు కూడా నిద్ర లేదు.. అయినా ఇంకా ఇద్దరు వున్నారు కదా! తెలిసిన ఊరు. నేను వెళ్తాను. భయం లేదు, వీలయితే మా ఇంటికి ఫోన్ చేసి విషయం చెప్పు. అయినా నేను ఇంటికి చేరుకుంటాను.” అంది అపూర్వ.
 
రూమ్ కి చేరుకున్న కావేరీ అలసి పోయి అలానే నిద్ర పోయింది. అపూర్వ చెప్పిన విషయం మర్చి పోయింది.
 
డ్రైవర్ ఫోన్ లో తెలుగు హిందీ కాని భాషలో మాట్లాడ సాగాడు. మధ్య మధ్య కారులో వున్న వాళ్ళు డ్రైవర్ తో మాట కలుపుతున్నారు. అపూర్వ వింటూనే వుంది కానీ ఏమీ అర్ధం కాలేదు. ఇంతలో డ్రైవర్ ఒక టీ స్టాల్ దగ్గర కారు అపాడు.</p>
                    <p>“ఎందుకు ఇక్కడ ఆపావు.?” అని అడిగింది. 
“జర ఛాయ తాగి వస్తా. దగ్గరలో చాయ దుకాణాలు లేవు.” అని అంటూ వెళ్ళాడు. మిగిలిన ఇద్దరూ కూడా దిగారు. కాసేపటిక్ వెంట ఇంకో ఇద్దరు ఇన్నోవాలో ఎక్కారు. 
 
“అదేంటి వీళ్లంతా ఎవరు?” అని అంది.</p>
                    <p>“అమ్మా నాది టాక్సీ. ఎక్కడ బేరం కుదిరితే అక్కడ పాసెంజర్ లని ఎక్కించుకుంటా. అదిగో ఐదు నిముషాల్లో మీ ఇల్లు వస్తుంది. అక్కడ నిన్ను దింపేసి వీళ్ళని వాళ్ళని తీసుకుని పోతా. జర అడ్జస్ట్ అవ్వు తల్లీ” అన్నాడు. డ్రైవర్. 
 
కొద్ది కొద్దిగా వెలుగు రేకలు విచ్చుకుంటున్నాయి. పూర్తిగా వెలుతురు రాకపోవటంతో టాక్సీ ఎటు వేడుతోందీ తెలీటం లేదు. ఆ ఏరియా అంతా కొత్తగా వుంది. “ఏయ్! ఎటు తీసుకెళ్తున్నావ్.. ఈ దారంతా కొత్తగా వుంది. నేను వెళ్లాల్సింది ఈ రూటు కాదు!” అని అంది.</p>
                    <p>“మీ కెందుకు మేడమ్. నేను తీసుకెళ్తాగా! మీ ఇంటికి ఇంకో రూటు. ఇది” అని అన్నాడు.</p>
                    <p>“నేనయితే ఈ రూట్ చూడలేదు.! అయినా వీళ్ళిద్దరూ ఎక్కడ దిగుతారు?” “భయపడకండి మేడమ్. ! వాళ్ళ ఇల్లు రూట్ ఇది.... వాళ్ళని డ్రాప్ చేసి మిమ్మల్ని డ్రాప్ చేస్తా ” అన్నాడు.</p>
                    <p>అప్పటి దాకా ఎంతో ధైర్యంగా వున్న అపూర్వకి భయం వేసింది. ఎవరికైనా చెబుదామంటే ఫోన్ ఛార్జింగ్ లేదు. తెలిసిన వాళ్ళు లేరు. రాను రాను టాక్సీలో ఏదో వాసన.. అది పీలుస్తున్న అపూర్వకి ఏదో తెలియని మత్తు అవహించ సాగింది.</p>
                    <p>ఏదో జరుగుతోంది అని తెలుస్తోంది. కానీ నిద్రమత్తులో ఏమీ తెలీటం లేదు. తను ప్రతిఘటిస్తున్నాననుకుంది. కానీ మెలుకువ రావటం లేదు. లీలగా ఎవరి మాటలో వినిపిస్తున్నాయి. కాసేపటికి స్పృహ తప్పింది. ..</p>
                    <p>తెల్లారింది. .. ఏడు.. ఎనిమిది.. అవుతున్నా అపూర్వ ఇంటికి చేరలేదు. ముందు రోజు రాత్రి అపూర్వ మెసేజ్ అందుకున్న రమా వాసుదేవ్ లకు సమయం గడుస్తున్న కొద్దీ అపూర్వ ఇంటికి రాలేదన్న కంగారు ఎక్కువైపోయింది. అందరికీ టెన్షన్.</p>
                    <p>కార్తీక్ “నాన్నగారూ! కావేరీ కూడా వచ్చిందో లేదో ఫోన్ చేద్దాం. నంబరు మీ దగ్గరుంది కదా” అని అన్నాడు. 
“ఔను వుంద”. అని కావేరీ నంబరుకి ఫోన్ చేశాడు. రింగ్ వెళ్తోంది కానీ ఫోన్ లిఫ్ట్ చేయటం లేదు. ఎన్నిసార్లు చేసినా నో ఆన్సర్.</p>
                    <p>“పోనీ అభినవ్, భాస్కర్ కూడా వెళ్లారుగా వాళ్ళ కాంటాక్ట్ నం. వుంటే ట్రై చేయండి”. అన్నాడు కార్తీక్. 
అభినవ్ మూడోసారి కి ఫోన్ ఎత్తాడు. అపూర్వ ఇంకా ఇంటికి రాలేదా? అని ఆశ్చర్య పోయాడు. “అంకుల్ మాతో పాటే వుంది. మా ఇల్లు కాస్త ముందు వచ్చింది. నను దిగిపోయే ముందు అక్కడికీ తనని అడిగాను కూడా నేను నిన్ను ఇంటిదగ్గర దింపి వస్తాను. అని. కానీ అపూర్వ ఒప్పుకోలేదు.. ‘తెల్లారి పోతోంది కదా! భయం లేదు. నువ్వు వెళ్లిపో’ అంది అలా అంటేనే నేనుఇంటికి వెళ్ళాను”. ఎంతో ఆందోళన స్వరంతో అన్నాడు.</p>
                    <p>“పోనీ ఇంకెవరింటికైనా వెళ్ళి వుంటుందా!” అన్నాడు వాసుదేవ. 
“లేదంకుల్.. ఇదిగో నేను బయలు దేరుతున్నా.” అంటూ ఫోన్ పెట్టేసి అపూర్వ ఇంటికి వెళ్ళాడు. 
కావేరీ ఎంతకీ ఫోన్ తీయక పోవటంతో కార్తీక్ స్కూటర్ వేసుకుని కావేరీ వుండే హాస్టల్ కి వెళ్ళాడు. 
అక్కడ కావేరీ ఎంతకీ తలుపు తీయలేదు. తలుపు కొత్ట్టగా కొట్టగా తలుపు తీసింది. మంచి నిద్రలో వుందేమో వెంటనే మెళుకువ రాలేదు. కార్తీక్ ని చూసి మరింతగా ఆశ్చర్యపోయింది.</p>
                    <p>తన దవారా సంగతి తెలుసుకున్న కావేరీ 
“సారీ కార్తీక్. అపూర్వ ఇంకా ఇంటికి రాకపోవటమేమిటి? టాక్సీలో మాతో పాటు ఇంకో ఇద్దరు కూడా వున్నారు. . ‘వాళ్ళు చదువుకున్న వాళ్ళే. మాకు ధైర్యం చెప్పారు. మేము అపూర్వని భద్రంగా దింపుతాం మీరు ఏమీ టెన్షన్ పడకండి’ అని అన్నారు కూడా. అందుకే నేను హాస్టల్ కి వచ్చేశా.“ అని అంది.</p>
                    <p>“అమ్మా. నాన్న బాగా కంగారు పడుతున్నారు. ఎక్కడికి వెళ్లిందో ఏమిటో ?!”“పద కార్తీక్ నేనూ వస్తాను. అందరం కలిసి వెతుకుదాం.“ అంటూ ఇద్దరూ కలిసి ఇంటికి వచ్చారు. అక్కడ వున్న అభినవ్, భార్గవ్ కూడా వాసుదేవ్, లక్ష్మీలకి ధైర్యం చెబుతున్నారు. అయినా రమకి దుఃఖం ఆగటం లేదు.</p>
                    <p>‘రెండురోజులు దాటింది అపూర్వని చూడక. ఇవాళ పొద్దున్నే వస్తుంది అనుకుంటే ఇంతవరకూ రాలేదు. ఏమి ఇబ్బందులు పడుతుందో ఏమిటో..’
వాసుదేవ్ కూడా పైకి మాట్లాడటం లేదు కానీ లోపల్లోపల కూతురు కోసం కుమిలిపోతున్నాడు.</p>
                    <p>“నాన్నా ఇక లాభం లేదు. పోలీసులకి కంప్లైంట్ ఇద్దాం. వాళ్లయితే వాళ్ళ పద్దతిలో చెల్లి ఎక్కడ దిగింది కనిపెడతారు” అని అన్నాడు. 
రమ వెంటనే “వద్దు బాబూ ! చూద్దాం. మనమే సిటీ అంతా గాలిద్దాం” అని అంది. 
“ఏమిటమ్మా ఇంతసేపు చెల్లి ఇంటికి రాలేదు. రోజులు అసలే బాగాలేవు. ఏ క్షణం ఎం జరుగుతుందో తెలీటం లేదు. ఎందుకు వద్దంటున్నావ్.”
“ఇంకాసేపు చూద్దాం రా కార్తీక్” అపూర్వ కనబడ లేదని ఈ పాటికే అందరికీ తెలిసి పవిఉంటుంది.” అని అన్నాడు. 
“ఎవరికో తెలుస్తుందని మన అపూర్వ గురించి కంప్లైంట్ వద్దంటున్నారులా వుంది మీ ధోరణి చూస్తుంటే.” అన్నాడు కార్తీక్.
ఇలా వీళ్ళు మాట్లాడుకుంటుంటే ఇంట్లోని లాండ్ లైన్ మోగింది.</p>
                    <p>గబగబా వెళ్ళి ఫోన్ ఎత్తాడు కార్తీక్. 
“హలో!” అనగానే 
“ఇది వాసుదేవ్ గారి ఇల్లేనాండీ! నేను ఇక్కడి గవర్నమెంట్ హాస్పిటల్ నుంచి మాట్లాడుతున్నాను.” అని అవతలి వ్యక్తి అనగానే 
“చెప్పండి” అన్నాడు. 
ఈ లోగా వాసుదేవరావ్, లక్ష్మీ అంతా కూడా ఫోన్ దగ్గరికి వచ్చేశారు ఫోన్ లో ఎవరు అంటూ 
“కార్తీక్ “ఒక్క క్షణం వుందండి. మా నాన్న గారు మాట్లాడుతారు” అంటూ రిసీవర్ వాసుదేవ్ కి ఇచ్చాడు.</p>
                    <p>‘సార్! నేను మీ ఇంటికి రెండు వీధులవతల వుంటాను. అపూర్వ మీ అమ్మాయే కదూ.! తను ఇక్కడ హాస్పిటల్ లో వుంది. తన దగ్గర బాగ్ లో వున్న కార్డ్ చూసి మీకు ఫోన్ చేస్తున్నా.” అని అన్నాడు.</p>
                    <p>“నేను పని మీద పక్కనున్న గంజ్ కి వెళ్ళి వస్తుంటే దార్లో ఆ రెండు ఫాక్టరీల నడుమ వుండే ఖాళీ రోడ్డులో అమ్మాయి స్పృహ తప్పి పడిపోయి కనిపించింది.</p>
                    <p>తెలిసిన వాళ్ల అమ్మాయని హాస్పిటల్ దగ్గరే కదా అని అక్కడ చేర్పించి మీతో మాట్లాడుతున్నా. 
“అంతా బాగానే వుంది కదా. నా చిట్టితల్లికి ఏమీ కాలేదు కదా!” అంటున్నాడు పూడుకుపోయిన కంఠంతో వాసుదేవ్ .....</p>
                    <p>“డాక్టర్లు చెబుతారండీ మీకు అన్నీ విషయాలు.. అమ్మాయి కోసం మీరు కంగారు పడతారని మీకు తెలియ చేస్తున్నా! వుంటానండీ” అని ఫోన్ పెట్టేశాడు. ఏమి జరుగుతుందో అర్ధం కాలేదు అందరికీ. .. రమకి అంతా అయోమయంగా వుంది.</p>
                    <p>అందరూ కంగారుగా వెంటనే ఆస్పత్రికి బయలు దేరారు. 
అక్కడ స్ట్రెచ్చర్ మీద అపూర్వ. వళ్ళంతా గాయాలతో వాళ్ళంతా రక్తపు మరకలతో స్పృహలో లేని స్థితిలో వుంది. తనని చూస్తూనే రమ ఒక్కసారిగా తటుకోలేక అరచి పడిపోయింది.</p>
                    <p>కార్తీక్ అక్కడి డాక్టర్లని కలిశాడు. కానీ వెంటనే సరైన సమాధానం ఇవ్వలేదు.</p>
                    <p>“ట్రీట్మెంట్ స్టార్ట్ చేసారండీ. చూస్తుంటే వచ్చినప్పటి నుంచీ అలానే వుంది ” అని అన్నాడు.</p>
                    <p>“చూస్తున్నామండీ. రక్తం ఎక్కువ కారకుండా ఇంజెక్షన్ ఇచ్చాము. అయినా ఇది సహజమైన కేసు కాదు కదా. ఇది పోలీస్ కేస్. వాళ్ళు వచ్చి కేసు ఫైల్ చేస్తే తప్ప మేము కేసు టేకప్ చేయం. మా రూల్స్ మాకుంటాయి. అన్నీ ఫార్మాలిటీస్ . పూర్తి అయితే కానీ పూర్తి ట్రీట్మెంట్ చేయలేం.. పెద్ద డాక్టర్ కి ఫోన్ చేశాం. ఆయన వస్తున్నారు” అని చెప్పాడు అక్కడ డ్యూటీలో వున్న డాక్టరు. 
 
అపూర్వని ఆ స్థితిలో చూడలేని రమా వాసుల మతి పోతోంది. ఎంత అపురూపంగా పెంచుకున్నాం. అమ్మాయి పుట్టిందంటే ఎంత సంతోషించాం. కాలు కింద పెట్టకుండా పెంచామే .. మంచి సంబంధం చూసి పెళ్లి కూడా చేద్దామనుకున్నాం కదా.. ఎన్ని కళలు కన్నాం..” ఎడ తెగని ఆలోచనల్లో వుండిపోయాడు వాసుదేవ్. 
 
అపూర్వని ఆ స్థితిలో చూస్తుంటే అందరికీ కన్నీళ్ళు ఆగటం లేదు. కొద్ది గంటల దాకా తమతో ప్రయాణించిన అపూర్వేనా. నమ్మలేకపోతున్నారు అంతా.</p>
                    <p>ఇంకో గంట కాలం నిశ్శబ్దంగా గడిచిపోయింది. హడావుడి మొదలయింది. పెద్ద డాక్టర్లు, పోలీసులు అంతా వచ్చేశారు. బయటే అపూర్వాని ఒకసారి ఎక్జామిన్ చేసి, పేరెంట్స్ చేత సంతకాలు పెట్టించుకుని, ఫారాలు పూర్తి చేసుకుని అప్పుడు అపూర్వని ట్రీట్మెంట్ కోసం లోపలికి తీసుకెళ్లారు. ..</p>
                    <p>సశేషం</p>
                    <p>Part -2</p>
                    <p>కమల పరచ</p>
                    <p>అపూర్వ స్ట్రెక్చర్ వెంట డాక్టర్లతో పాటు ఆపరేషన్ థియేటర్ వరకు అందరూ వెళ్లారు. వెనుదిరిగిన రమ అక్కడే కనిపించిన అభినవ్ కాలర్ పట్టుకొని, &quot;మీరు తెలిసిన మగపిల్లలు వెంట ఉన్నారని ఏరోజూ, ఎక్కడికీ వంటరిగా వెళ్ళని మా అమ్మాయిని మీతో పంపాము. అమ్మాయిలు వెంట ఉన్నప్పుడు బాధ్యతగా, జాగ్రత్తగా చూసుకోనవసరం లేదా? ఇలాగే వదిలేస్తారా? తను చెప్పినంత మాత్రాన అట్లా వదిలేసి దిగిపోతావా? ఇంత మంది ఉండి మా చిట్టితల్లిని వంటరిగా రాక్షసుల పాలబడేసారు. అసలూ మీరే...&quot; ఆవేశంగా అంటూ సొమ్మసిల్లిపోయింది.</p>
                    <p>కింద పడబోతున్న తల్లిని పట్టుకొని, పక్కనే ఉన్న బెంచ్ మీద పడుకోబెట్టాడు కార్తీక్. భారంగా నడుస్తూ వెళ్ళి, రమ తలను తన వడిలో పెట్టుకొని, నిమురుతూ తల గోడకు ఆనించి కళ్ళుమూసుకొని కూర్చున్నాడు వాసుదేవ్.</p>
                    <p>రమా వచ్చి కాలర్ పట్టుకొని అరవటముతో, బిత్తరపోయి నిలుచుండిపోయారు పిల్లలంతా. &quot;అభినవ్, అమ్మ షాక్ లో ఉంది. ఏం మాట్లాడుతుందో తెలియటం లేదు. సారీ ఏమనుకొకు&quot; అన్నాడు కార్తీక్.</p>
                    <p>&quot;లేదన్నా, ఆంటీ చెప్పింది నిజమే. మేము ముందే దిగకుండా ఇంటి దాకా వచ్చి దింపాల్సింది. అలసటలో, తెల్లవారుతోంది కదా అని కూడా అంత ఆలోచించలేదు. ఇంత ఘోరం జరిగిపోయింది. మా తప్పే కానీ మేము...&quot; కళ్ళ నీళ్ళతో భోరుమన్నాడు అభినవ్.
 
అభినవ్ భుజం మీద చేయి వేసి ఏదో చెప్పబోతున్న కార్తీక్ అప్పుడే అటుగా వచ్చిన పోలీస్ ఆఫీసర్ వైపు చూసి, చేతులు జోడించి, &quot;సర్, మా చెల్లిని ఈ స్థితికి తెచ్చిన ఆ రాక్షసులు ఎవరో తెలుసుకొని, వాళ్ళను ఎన్ కౌంటర్ చేసేయాలి&quot; అవేశంగా అన్నాడు కార్తీక్.</p>
                    <p>&quot;అలాగే చేద్దాము. ముందు వాళ్ళను పట్టుకోవటానికి మీ చెల్లెలిని కొన్ని ప్రశ్నలు అడగాలి. దానికి మీరూ సహకరించాలి ఆవేశంతో కాదు, ఆలోచనతో&quot; అన్నాడు ఆయన.</p>
                    <p>&quot;సర్, కొంచం మా చెల్లెలు కోలుకోవటానికి సమయం ఇవ్వండి. ఆ తరువాత అడుగుదురుగాని ప్లీజ్&quot; వేడుకోలుగా అన్నాడు కార్తీక్.</p>
                    <p>సరే అన్నట్లుగా తలపంకించి, అభినవ్, కావేరీ, భార్గవ్ లను ప్రశ్నించి, అవసరం ఉన్నప్పుడు పిలుస్తామని, ఊరు వదిలి వెళ్ళవద్దని హెచ్చరించి ముందుకు వెళ్ళాడు.</p>
                    <p>అక్కడ నుంచి కదిలి రమా వాసుదేవుల దగ్గరకు వచ్చాడు కార్తీక్. అలికిడికి చిన్నగా కళ్ళు తెరిచి లేచి కూర్చుంది రమ. వాళ్ల ముందు మోకాళ్ళ మీద కూర్చొని తల్లి చేతులు పట్టుకొని అమ్మ అని పిలుస్తూనే ఉద్వేగము ఆపుకోలేక తల్లి ఒడిలో తల పెట్టుకున్నాడు. రమా వాసుదేవ్ నిస్త్రాణంగా మౌనంగా ఉన్నారు. ముగ్గురి కళ్ళల్లో నుంచి ధారాపాతంగా నీళ్లు కారిపోతున్నాయి. డాక్టర్ గారు థియేటర్లో నుంచి బయటికి వచ్చిన చప్పుడు విని ముగ్గురు తలెత్తారు. వడివడిగా ఆయన వైపు నడిచారు.</p>
                    <p>&quot;అదృష్ఠవశాత్తు అంతర్గత గాయాలు లేవు. రక్తస్రావం ఆగటానికి ఇంజెక్షన్స్ ఇచ్చాము. అవసరమైన చోట బాండేజ్ వేశాము. ప్రాణానికి ప్రమాదం ఏమీ లేదు. ఇంకొంత సేపటిలో మెలుకువ వస్తుంది. ఈ రోజు మటుకు I.C.U లో ఉంచి పరిస్థితి గమనిద్దాం... రేపు మీరు ఇంటికి తీసుకు వెళ్ళవచ్చు. శారీరకమైన దెబ్బలు తొందరగానే మానిపోతాయి కానీ మానసికమైన దెబ్బ నుంచి కోలుకోవటానికి మీరు చాలా శాంతంగా, ఓర్పుగా చూసుకోవాలి. కౌన్సిలింగ్ ఇప్పించాలి&quot; చెప్పారు డాక్టర్.</p>
                    <p>&quot;ఇప్పుడు తనను చూడవచ్చా?&quot; వణుకుతున్న గొంతుతో అడిగాడు కార్తీక్.</p>
                    <p>&quot;I.C.U కు షిఫ్ట్ చేసాక వెళ్ళవచ్చు. ఒకరొకరినే పంపుతారు. తన ముందు ఏమీ జరగనట్లుగానే ఉండండి&quot; అని హెచ్చరించి వెళ్ళిపోయారు.</p>
                    <p>మూసుకుపోతున్న కళ్ళను కొద్దికొద్దిగా తెరిచింది అపూర్వ. కొద్ది సేపు తను ఎక్కడ ఉన్నదో అర్ధం కాలేదు. తన చేయిని నిమురుతున్న కార్తీక్ ను చూసి, &quot;అన్నయ్యా, నేనెక్కడ ఉన్నాను? నాకేమయ్యింది? మమ్మీ, డాడీ ఏరి?&quot; నీరసంగా ఆగీ…ఆగీ అడిగింది.</p>
                    <p>&quot;నీకు కార్ ఆక్సిడెంట్ అయ్యింది అమ్మలూ. దెబ్బలు తగిలాయి. అందుకే హాస్పిటల్ లో I.C.U లో ఉన్నావు. మమ్మీ, డాడీ బయట ఉన్నారు వస్తారు&quot; దుఃఖం ను ఆపుకుంటూ అనునయంగా అన్నాడు.</p>
                    <p>&quot;అమ్మా, డాడీ అపూకు యాక్సిడెంట్ అయిందని చెప్పాను. మీరు మామూలుగా మాట్లాడి రండి. మీరు కూడా అదే చెప్పండి యాక్సిడెంట్ అయింది, ఇక్కడ ఉన్నావు సాయంత్రం వెళ్ళిపోతామని చెప్పండి. జరిగిందేమీ తన మనసులోకి ఎక్కినట్టుగా లేదు చూద్దాం చిన్నగా. మీరు ఎవరు దాని ముందు ఏడవద్దు&quot; అని హెచ్చరించి తల్లిని లోపలికి పంపాడు కార్తీక్.</p>
                    <p>కూతురిని ఆ స్థితిలో చూసి ఏమాత్రం దుఃఖం ఆపుకోలేక పోయింది రమ. ఎంత తమాయించుకుందామనుకున్నా, తమాయించుకోలేకపోయింది. మగతగా ఉన్న అపూర్వ చేతిని పట్టుకుని, పక్క నున్న స్టూల్ మీద కూర్చుండిపోయింది. డ్యూటీ డాక్టర్ పర్మిషన్ తీసుకొని తండ్రిని కూడా లోపలికి తీసుకెళ్ళాడు కార్తీక్. కొద్దిసేపు తరువాత ముగ్గురూ బయటకు వచ్చారు. ఇంకా అక్కడే విచారంగా నిలబడి ఉన్న కావేరీ, అభినవ్, భార్గవ్ లతో &quot;రేపు ఉదయం ఇంటికి తీసుకెళుతాము. ఇప్పుడు ఇక మనం చేసేది ఏమీ లేదు. మీరూ చాలా అలిసిపోయారు. వెళ్ళి రెస్ట్ తీసుకోండి&quot; అని చెప్పాడు.</p>
                    <p>భారమైన మనసులతో వెళుతున్న వారిని చూసి, &quot;కావేరీ&quot; పిలిచాడు.</p>
                    <p>&quot;అన్నా&quot; కార్తీక్ వైపు చూసింది.</p>
                    <p>&quot;అప్పుడప్పుడు కాస్త ఇంటికి రాగలవా? అమ్మ అపూను చూస్తూ ఏడుపు ఆపుకోలేకపోతోంది. కాస్త అనునయంగా, స్నేహంగా నువ్వు మాట్లాడుతూ అపూకు ధైర్యం చెప్పగలవా? నీతో అయితే మాట్లాడగలదేమో&quot; పూడుకుపోతున్న గొంతుతో అడిగాడు. 
 
&quot;తప్పక వస్తాను అన్నా. అది నా బాధ్యత&quot; జవాబిచ్చింది వణుకుతున్న కంఠంతో కావేరి.</p>
                    <p>ఆ మర్నాడు ఉదయం అపూర్వని ఇంటికి తీసుకొచ్చారు. ఇంటికి వచ్చేముందు తల్లితో కార్తీక్, &quot;అమ్మా, నువ్వు ఆడపిల్లల కాలేజీలో ఒక లెక్చరర్ గా పనిచేస్తున్నావు. నీకు ఆడపిల్లల మనస్తత్వం తెలుసు. ఇప్పుడు నువ్వు ఒక అమ్మగా కాదు ఒక లెక్చరర్ గా ఈ పరిస్థితుల్లో ఉన్న నీ ఒక స్టూడెంట్ కు నువ్వు ఎలా కౌన్సిలింగ్ చేస్తావు ఎలా చూసుకుంటావో అలా చూడు. నువ్వు కాసేపు మర్చిపో నీ కూతురు అని&quot;</p>
                    <p>&quot;డాడీ మనము మన దుఃఖాన్ని మనసులోనే దాచుకోవాలి బయటపడనియ్య వద్దు. దానికి యాక్సిడెంట్ అయినట్టుగానే ఉందాము. దానికి జరిగిన సంగతి గ్రహింపుకు వచ్చినప్పుడు అప్పుడు చూద్దాము ఏం చేయాలో. కానీ మన ముగ్గురం దాన్ని చాలా జాగ్రత్తగా కనిపెట్టుకొని ఉండాలి. డాడీ ప్లీజ్ ఆపుకోండి మీ దుఃఖం. నాకు తెలుసు మీకు ఎంత బాధగా ఉందో కానీ తప్పదు నా గుండెల్లో కూడా మంటలు రేగుతున్నాయి. కానీ ప్రస్తుతం మనము అపూ మీద ధ్యాస పెట్టాలి. జరిగిందంతా పీడకల అనుకునేటట్టుగా మనము అపూను తయారు చేయాలి. ప్రస్తుతం మనం చేయవలసింది దానిని ఆ పీడకల నుంచి బయటకు తీసుకురావటమే!&quot; అన్నాడు కార్తీక్.</p>
                    <p>&quot;ఎక్కడ నుంచో ఏదో వాసన... 
ఏదో తెలియని మత్తు అవహించ సాగింది... 
కానీ నిద్రమత్తులో ఏమీ తెలీటం లేదు... 
తను ప్రతిఘటిస్తున్నాననుకుంది... 
కానీ మెలుకువ రావటం లేదు... 
లీలగా ఎవరి మాటలో వినిపిస్తున్నాయి... 
ఏదో జరుగుతోంది అని తెలుస్తోంది...&quot;</p>
                    <p>&quot;అమ్మా...&quot; కెవ్వున కేక వేసి లేచి కూర్చుంది అపూర్వ.</p>
                    <p>&quot;తల్లీ ఏమిటిరా?&quot; పక్కనే అపూర్వ మీద చేయి వేసి పడుకున్న రమా గాభరాగా లేచి, అడిగింది. గది ముందు పడుకొని ఉన్న వాసుదేవ్, కార్తీక్ లోపలికి పరిగెత్తుతున్నట్లుగా వచ్చారు. అపూర్వ గజగజా వణికిపోతోంది...</p>
                    <p>&quot;అమ్మలూ... అమ్మలూ... ఇటు చూడు&quot; కుదుపుతూ అడిగింది రమ.</p>
                    <p>కార్తీక్ గ్లాస్ లో మంచినీళ్ళు తెచ్చి, చెల్లెలికి తాగించాడు.</p>
                    <p>&quot;డాడీ భయంగా ఉంది&quot; వాసు చేయి పట్టుకుంది అపూర్వ.</p>
                    <p>&quot;భయమెందుకురా? ఇటు చూడు, నేనూ, మమ్మీ, అన్నయ్యా అందరమూ ఇక్కడే ఉన్నాము&quot; తన కంటినీరు కూతురుకి కనిపించకుండా కూతురి పక్కన కూర్చొని, తలను గుండెలకు అదుముకుంటూ... అన్నాడు. ఈ గుండెలో పెట్టుకొని పెంచిన చిట్టి తల్లికి ఎంతటి ఆపద కలిగింది? తట్టుకోలేక పోతున్నాడు!</p>
                    <p>“పడుకో తల్లి” అంటూ తల నిమరసాగాడు వాసు. చిన్నగా వీపు మీద రాయ సాగింది రమ.</p>
                    <p>“అబ్బా…” మూలిగింది అపూర్వ. ఏంటి అన్నారు ముగ్గురు ఒకేసారి.</p>
                    <p>&quot;అబ్బా… ఏంటమ్మా వీపు అంత నొప్పి పుడుతుంది నువ్వు అట్లా రాస్తూ ఉంటే. అసలేమైంది నాకు వళ్లంతా ఇంత నొప్పులు పుడుతుంది ఏంటి?&quot; అంది అపూర్వ బాధగా.</p>
                    <p>ముగ్గురు ఒక్క క్షణం మొహామోహాలు చూసుకున్నారు. ఏమీ మాట్లాడలేకపోయారు. కార్తీక్ కొంచెం తేరుకొని, “ఏం లేదు చెల్లీ నీకు యాక్సిడెంట్ అయింది కదా! ఆ కారువి పగిలిన అద్దం ముక్కలన్నీ కాస్త గుచ్చుకున్నాయి అంతే! మందులు వేసుకుంటున్నావు కదా తగ్గిపోతుంది. పడుకోరా బంగారు” అన్నాడు అనునయంగా.</p>
                    <p>తండ్రి గుండెలో పొదిగి, పసిపాపలా నిద్రలోకి జారుకున్న అపూర్వని చిన్నగా మంచం మీద పడుకోపెట్టాడు. వాసు, రమా, కార్తీక్ ముగ్గురు ఎవరు ఎవరిని ఓదార్చాలో తెలియని పరిస్థితిలో, ఒకరినొకరు చూసుకొని అలాగే ముగ్గురు ఒక్కసారిగా వాటేసుకొని భోరుమన్నారు.
 ...</p>
                    <p>రమ కూతురుకి బత్తాయిరసం తెద్దామని వంట ఇంట్లోకి వెళ్ళింది. హాల్ లో వాసుదేవ్ టీ.వీ ముందు కూర్చుని అన్యమనస్కంగా రిమోట్ తిప్పుతున్నాడు. కార్తీక్ అపూర్వ గది ముందే పడక కుర్చీలో, కళ్ళ మీద చేయి పెట్టుకొని కూర్చున్నాడు.</p>
                    <p>పడుకొని పడుకొని విసుగొస్తోంది మమ్మీ అసలు ఎక్కడికి కదలనీయడం లేదు. లేవనీయటం లేదు. అమ్మనే రోజూ వళ్ళు తుడిచి, నైటీ వేసి, జడవేస్తోంది. నేను లేచి చేసుకుంటానూ అంటే, కాస్త ఓపిక రానీ అని ఆపుతోంది. ఏమిటో అంతా మత్తుమత్తుగా ఉంటోంది. వళ్ళంతా చీదరగా ఉంది. అమ్మ ఎంత దువ్వినా అదేమిటో జుట్టు చిక్కులు పడిపోయింది. ఈ చిక్కులు మరీ చికాకు పెడుతోంది. కాస్త వెళ్లి జుట్టు చిక్కు తీసుకొని జడ వేసుకుందాము అనుకుంటూ, చిన్నగా లేచి అపూర్వ డ్రెస్సింగ్ టేబుల్ ముందుకు వచ్చింది. దువ్వెన చేతిలోకి తీసుకుంటూ, డ్రెస్సింగ్ టేబుల్ అద్దంలోకి చూసుకుంది. మొహమంతా గాట్లతో, అక్కడక్కడ వేసిన బాండేజ్, చిక్కులు పడిన జుట్టుతో పిచ్చిదానిలా ఉన్న తన అవతారం అద్దంలో చూసుకోగానే…</p>
                    <p>ఏదో జరుగుతుంది…
ఏదో ఉంది…
 ఏమో అవుతుంది… 
ఎక్కడో పెనుగులాడుతోంది తను ఏమిటి? 
ఏమవుతోంది? తెలియని అయోమయంలో ఒక్కసారిగా జరిగిందంతా గుర్తు వచ్చింది...
అది పీడ కలకాదు...</p>
                    <p>నో... నో... అంటూ చేతిలోని దువ్వెనను అద్దం మీదకి విసిరేసింది. డ్రెస్సింగ్ టేబుల్ మీద ఉన్న మంచినీళ్ళ చెంబు, పౌడర్ డబ్బా ఒకటొకటిగా అద్దం మీదకు విసిరేస్తూ, నో... నో… అని గట్టిగా అరుస్తోంది. విసురుగా వచ్చి పడిన వాటి ధాటికి అద్దం ముక్కలు ముక్కలుగా పగిలింది. పగిలిన అద్దం ముక్కలు చెల్లా చెదురుగా పడ్డాయి. ఉన్మాద స్థితిలో పగిలిన అద్దం ముక్కను తీసుకుని పొడుచుకో పోయింది. ఆ చప్పుడుకి రమ, వాసుదేవ్, కార్తీక్ పరిగెత్తుకుంటూ వచ్చారు. కార్తీక్ గట్టిగా అపూర్వని పట్టుకొని చేతుల్లోని అద్దం ముక్కని గుంజేశాడు.</p>
                    <p>“నన్ను వదులు అన్నయ్యా… నన్ను వదులు... నేను బతకను... నేను బతకను” అంటూ గట్టిగా గింజుకోసాగింది అపూర్వ.</p>
                    <p>“ఏంటి తల్లి ఇది” కళ్లన్నీళ్లతో రమ అపూర్వని మంచం మీద కూర్చో పెడుతూ అంది.</p>
                    <p>&quot;మీరు నన్ను మభ్య పెట్టారు. నాకు కారు ఆక్సిడెంట్ కాదు జరిగింది&quot; నిలువెల్లా వణికిపోతోంది అపూర్వ!</p>
                    <p>ఇంతలో బయట నుంచి ఏదో కలకలం వినిపించింది. అపూర్వని అలాగే చిన్నగా మంచం మీద పడుకోబెట్టి, బయటికి వెళ్లాడు కార్తీక్. అక్కడ మైక్ తో, కెమెరా తో కొందరు కనిపించారు వాళ్ళని చూడగానే &quot;ఎవరు మీరు? ఏం కావాలి?&quot; కనుబొమలెగరేస్తూ సీరియస్ గా అడిగాడు కార్తీక్.</p>
                    <p>&quot;మేము టీ. వీ ఛానల్స్ నుంచి వచ్చాము...&quot;</p>
                    <p>&quot;మేము జర్నలిస్ట్స్ మి. న్యూస్ పేపర్ నుంచి వచ్చాము. అపూర్వగారికి జరిగిన అత్యాచారం సంగతి వివరాలు కవేరేజ్ చేసేందుకు వచ్చాము&quot;</p>
                    <p>కార్తీక్ సమాధానం చెప్పబోతుండగా, ఈ మాటలు లోపలి గదిలోకి వినబడి, తల్లి చేతిని విదిలించుకొని రివ్వున బయటకు పరిగెత్తుకుంటూ వచ్చింది అపూర్వ. వెనుకనే పరుగులతో వచ్చారు రమ, వాసు. కార్తీక్, జర్నలిస్ట్స్ ఒక్కసారిగా వచ్చిన అపూర్వను నిశ్చేస్టులయ్యి చూస్తుండగా...</p>
                    <p>&quot;ఏమిటీ? మీకేమి వివరాలు కావాలీ? ఏం ఫొటోలు తీస్తారు? గుండె మీద చేయి వేసుకొని, నైటీ బటన్స్ తీయబోతూ, ఈ గుండె మీద అయిన గాయమా, గుండెలో అయిన గాయమా? ఏది మీకు కావాలి?&quot; ఉన్మాదంతో ఊగిపోతూ ఆవేశంగా అడిగింది.</p>
                    <p>వాసు, రమా కలిసి అపూర్వను పొదివి పట్టుకొని, బలవంతంగా లోపలికి తీసుకెళ్ళారు.</p>
                    <p>అనుకోని ఈ పరిణామాన్ని విభ్రాంతిగా చూస్తున్న జర్నలిస్ట్ ల వైపు &quot;దయచేసి వెళ్ళిపోండి&quot; అని చేతులు జోడించి అన్నాడు కార్తీక్! మౌనంగా నిష్క్రమించారు వారు.</p>
                    <p>ఇక ఆలశ్యం చేయకుండా ఆ దుర్మార్గులను పట్టుకోవాలి. పోలీస్ ఆఫీసర్ ను కలవాలి. గుండెల్లో బద్దలవుతున్న అగ్ని పర్వతం, కార్తీక్ కళ్ళలో నుంచి అగ్నిరవ్వలు వెదజల్లుతున్నాయా అన్నట్లు కళ్ళు నిప్పు కణికల్లా ఉన్నాయి.</p>
                    <p>లోపల నుంచి హృదయవిదారకంగా వినిపిస్తున్న అపూర్వ రోదనలు క్రమంగా ఆగిపోయాయి. అలిసిపోయినట్లుగా అపూర్వ మగతలోకి జారుకుంది! ముద్దుల చెల్లి రోదనలను వింటూ, ఏమీ చేయలేని నిస్సహాయత, బాధ తో బాల్కనీ రేయిలింగ్ ను గట్టిగా పట్టుకున్న, కార్తీక్ భుజం మీద చేయి పడింది. ఉలిక్కి పడి వెనుదిరిగి చూసాడు. తన ప్రాణమితృడు, అపూర్వను ఇష్టపడుతున్న ధీరజ్!</p>
                    <p>(సశేషం)</p>
                    <p>కథా సాగరం 
 పార్ట్. 3</p>
                    <p>Vvs కృష్ణకుమారి
 మిత్రుడిని చూసి ఒక్కసారిగా హగ్ చేసుకొని , తాను మగవాడిని అనే విషయం కూడా మర్చిపోయి, వెక్కి వెక్కి ఏడ్వసాగాడు. 
 &quot;కంట్రోల్ కార్తీక్, కంట్రోల్&quot; అంటూ అనునయించసాగాడు ధీరజ్. 
 ఈ నాలుగు రోజులు అతని బాధ , ఆవేదన అంతా గుండెల్లోనే దాచుకున్నాడు. తల్లిదండ్రులని ఓదార్చడం, పోలీసు ఎంక్వైరీలు, మధ్యమధ్యలో ఏం జరిగింది అంటూ అందరి ఫోన్లు, పరామర్శకు వచ్చేవాళ్ళు దీనితో క్షణం తీరిక లేకుండా, ఏడ్చే సమయం కూడా లేక రోబోలా ఉన్న కార్తీక్ కి ధీరజ్ రాకతో తన బాధ బయటికి వెళ్ళగక్కే అవకాశం దొరికింది. 
 &quot; అమ్మా వాళ్ళని ఢిల్లీ తీసికెళదామని వచ్చాను. రాగానే అమ్మ చెప్పింది&quot; అన్నాడు ధీరజ్.
 అపూర్వ రూం లోకి తీసికెళదామని ఆగిపోయాడు. తండ్రిని, తనని చూసినా కూడా ఉలిక్కిపడుతోంది. 
 &quot; మేము నీ వాళ్ళం తల్లీ&quot; అని దూరం నుండే చూస్తున్నారు. ఇప్పుడు అపూర్వ నిదురలోకి జారుకుంది అని తెలియటంతో, ఇద్దరూ కలిసి రూం లోకి వెళ్ళారు.
 తల్లి చేతుల్లొ వాలి రిలాక్స్ అవుతున్నట్లు కళ్ళుమూసుకుంది అపూర్వ. చెమటతో తడిసిపోయిన ఆమె ముఖం, మెడ తన పమిట కొంగుతో తుడుస్తూ ఉంది రమ.
 . 
 బాధగా చెల్లెలిని చూస్తూ నిలబడ్డ కార్తీక్ భుజం మీద చెయ్యి వేసి బయటికి తీసుకువచ్చాడు ధీరజ్. ఇద్దరూ పోర్టికోలో కి వెళ్ళారు. 
 &quot; ఇది ధీరజ్ పరిస్థితి , నీవు స్వయంగా చూసావుగా&quot; అన్నాడు కార్తీక్ బాధగా.
 నిజానికి ధీరజ్ పరిస్థితి కూడా అలాగే ఉంది. తను తప్పు ఏమీ లేని ఒక అమాయకురాలు ఇలా అత్యాచారానికి గురై అవమాన భారంతో , బాధతో అక్రోశిస్తుంటే అతని హృదయం విలవిల్లాడిపోయింది. కానీ. కార్తీక్ స్నేహితుడిగా, మానవత్వం ఉన్న ఓ మనిషిగా ఇప్పుడు తను వీళ్లకి అండగా ఉండాలి అనుకున్నాడు. 
 &quot;కార్తీక్, ఇది అధ్యైర్యపడుతూ, బాధపడుతూ కూర్చోవాల్సిన సమయం కాదు. అసలు ఇది ఎలా జరిగింది, ఎవరు చేసారు కనుక్కుని దోషులకి శిక్ష పడేలా చేయాలి. నీకు ఏం సహాయం కావాలన్నా నేను ఉన్నాను. అసలు ముందు ఏం జరిగిందో చెప్పు వివరంగా&quot; అడిగాడు ధీరజ్.
 తమకు తెలిసిన విషయం మొత్తం చెప్పాక, &quot; &quot;అదృష్టం కొద్దీ అపూర్వని మొదట చూసింది, నాన్న ఫ్రెండ్. అతను వాళ్ళకి తెలిసిన హాస్పిటల్ లోనే జాయిన్ చేసి, ఇంటికి ఫోన్ చేసి చెప్పారు. పోలీస్ ఎంక్వైరీ దగ్గర నుంచి ఎక్కడికక్కడ పకడ్బందీగా బయటికి రాకుండా మేనేజ్</p>
                    <p>చేయగలిగాడు . అతను హైకోర్టులో ఫైనాన్స్ ఆఫీసర్. దాంతో చాలావరకు ఇష్యూ పబ్లిక్ కాకుండా ఆగిపోయింది. ఎంతో జాగ్రత్తగా ఉన్నా ,పదే పదే పోలీసులు రావటంతో బయటికి రానేవచ్చింది .ఎవరి ఇష్టం వచ్చినట్టు వాళ్ళు ఊహించుకుంటున్నారు&quot; అన్నాడు నిట్టూర్చి.
 చాలాసేపు ఈ విషయం గురించి మాట్లాడుకున్న తర్వాత ధీరజ్ బయలుదేరబోతూ, రమా, వాసుదేవ్ లని కలవటానికి మళ్ళీ రూం లోకి వెళ్ళాడు.
 ధీరజ్ పదే పదే అపూర్వ బెడ్రూం లోకి రావటం ఇష్టం లేని రమా, వాసుదేవ్ అసహనంగా చూసారు అతని వైపు. అది గమనించిన ధీరజ్ తన మన మనసులోని మాట చెప్పాడు.
 &quot;అంకుల్, నన్ను అపార్థం చేసుకోవద్దు. నేను మీకు సహాయం చేసేవాడినే కానీ, హాని చేసే వాడిని కాను, నన్ను నమ్మండి.&quot; అని చెప్పి వెళ్ళిపోయాడు ధీరజ్.
 ఎడారిలో దాహంతో చనిపోబోతున్న వ్యక్తికి గుక్కెడు నీళ్లు దొరికితే ఎలా ఉంటుందో అలా ఫీల్ అయ్యారు ఆ అభాగ్యులు ముగ్గురు. ఇంతవరకూ, పలకరింపు పేరుతో బంధువులు, పరిచయస్తుల వంకర మాటలు, వ్యంగం మాత్రమే వింటున్న వాళ్ళకి ధీరజ్ లో నిజమైన శ్రేయోభిలాషి కనపడ్డాడు.</p>
                    <p>*. *. *</p>
                    <p>ధీరజ్, కార్తీక్ హైస్కూల్ చదివే రోజుల నుంచి స్నేహితులు. ఇద్దరూ‌ ఇంటర్ ఒకే కాలేజీలో చదివారు. ధీరజ్ మనస్తత్వం మొదటినుంచీ కాస్త డిఫరెంట్ గా ఉంటుంది. అందరిలాగే ఇంజనీరింగ్ లేదా డాక్టర్ అనుకోకుండా, సైంటిస్ట్ అవ్వాలనుకున్నాడు. ఆ ఉద్దేశంతోనే బీఎస్సీ లో చేరి ఆ తర్వాత పీజీ కాగానే పి హెచ్ డి చేశాడు ఏ కొద్దిమందికో దొరికే అదృష్టం గవర్నమెంట్ ఉద్యోగం. అది ధీరజ్ ని వరించింది. నేషనల్ రిమోట్ సెన్సింగ్ ఏజెన్సీ, ఎన్నారెస్ లోఢిల్లీలో ఉద్యోగం వచ్చింది.
 ఉద్యోగంలో చేరి ఆరు నెలలు అయింది. తండ్రి ఉద్యోగ విరమణ చేశాడు. ఇప్పుడు వాళ్ళని కూడా తనతో ఢిల్లీ తీసుకెళ్లే ఉద్దేశంతో హైదరాబాద్ వచ్చిన ధీరజ్ కి తల్లి ద్వారా అపూర్వ విషయం తెలిసింది. వెంటనే అపూర్వని చూడటానికి వెళ్లాడు.</p>
                    <p>అక్కడి పరిస్థితి చూసి వచ్చిన ధీరజ్ మనసంతా అల్లకల్లోలంగా ఉంది. ఏమిటీ ఈ సమాజం? ఎటు పోతున్నది. ఎంతో నాగరికతా, అభివృద్ధి ,మహిళా సాధికారత, స్త్రీ స్వేచ్చ ఇలా ఏవేవో సాధించాం అని ఉపన్యాసాలు ఇస్తున్నారు , పుస్తకాలలో, కధల్లో జొప్పించి రాస్తున్నారు. కానీ వాస్తవంలో జరుగుతున్నది ఏమిటి? 
 ధీరజ్ కళ్ళముందు తను గతంలో చూసిన‌ అపూర్వ అమాయక మొహం పదే పదే కనపడసాగింది. మళ్ళీ అంతలోనే భయంతో వణికిపోతూ ఆక్రోశిస్తున్న అపూర్వ</p>
                    <p>మొహం మనసును కలచివేయసాగింది.
 
 ఇది ఒక్క అపూర్వ సమస్య కాదు, ఎంతోమంది అమాయకపు అపూర్వలు కామపిశాచాల దాష్టికాలకి బలైపోతున్నారు. వీళ్ళని వదలకూడదు. ఇలాంటి నరరూప రాక్షసులని నిర్ధాక్షిణ్యంగా నరికి పారేయాలి. అదే విధంగా వీళ్ళ వల్ల జీవితాలు పాడై, జీవశ్చవాల్లా బతుకుతున్న వారికి ఏదో ఒక ఆసరా కల్పించాలి . 
 
 ఆలోచనలతో ఎప్పటికో నిద్ర పోయాడు</p>
                    <p>*. *. *
 
 పీడకల లాంటి ఆ ఘటన జరిగి రెండు నెలలు దాటింది. నెల రోజుల సెలవు అనంతరం వాసుదేవ్ ఉద్యోగాలకి వెళ్ళాడు. రమ లాంగ్ లీవ్ పెట్టింది. కార్తీక్ వాళ్ళ మేనేజర్ ని అడిగి పర్మిషన్ తీసుకుని వర్క్ ఫ్రం హోం చేయసాగాడు .బయటికి వెళ్లాలంటే అందరికి భయం. డేగలనాటి చూపులతోటి వాళ్ళ దేహాలని పొడిచి పొడిచి పెడుతున్నారు.
 
 అపూర్వకి శారీరకమైన గాయాలు తగ్గుముఖం పట్టాయి. కానీ మానసికంగా రోజురోజుకీ కృంగిపోతూ పిచ్చిదాని లాగా తయారయింది .</p>
                    <p>&quot; నేను అపవిత్రం అయిపోయాను. నా దగ్గరకు ఎవరూ రావద్దు&quot; అంటూ ఒకటే అరుపులు.</p>
                    <p>ఒకరోజు ఆవేశంతో ఉరివేసుకుని ఆత్మ హత్యా ప్రయత్నం చేయబోయింది. దాంతో ఎవరో ఒకరు ఆమెకి తోడుగా పక్కనే ఉంటున్నారు.</p>
                    <p>ఇలా కాదని, ధీరజ్ సలహాతో కౌన్సెలింగ్ కి తీసికెళ్ళారు. ఆమె ట్రీట్మెంట్ లో భాగంగా అపూర్వ తో ప్రవర్తించాల్సిన విధానం చెప్పింది.</p>
                    <p>&quot;ఇలాంటి వాళ్ళు సహజంగా రేప్ ట్రూమా సిండ్రోం తో బాధ పడుతుంటారు. ఇలాంటి వాళ్ళని చాలా జాగ్రత్తగా చూసుకోవాలి. ఒంటరిగా వదలద్దు, మీరు మాట్లాడే ఏమాటలోనైనా రేప్, టీజింగ్ మొదలైన నెగెటివ్ మాటలు వద్దు, అసలు ఏమీ జరగలేదన్నంత సహజంగా మీ అందరి ప్రవర్తన ఉండాలి. మెల్లగా సమాజంలోకి వచ్చేట్టు చేయండి. పెళ్ళి అనే మాట అసలు ఎత్తవద్దు&quot;</p>
                    <p>రమ తన లీవు మరో ఏడాదికి పొడిగించుకుంది. ఆమెకి ఇప్పుడు అపూర్వ ఒక చంటి పిల్ల. 
 &quot; అమ్మలూ, నీముందు చాలా జీవితం ఉంది. నీ తప్పు లేకుండా జరిగిన ఒక ఘటన గురించి ఆలోచిస్తూ, నీ భవిష్యత్తు పాడుచేసుకోకు. 
నీవు రోడ్డు మీద నడుచుకుంటూ వెళుతున్నావు. ఎవడో నిన్ను పక్కనే ఉన్న మురుగు కాల్వలోకి తోసేసాడు. అప్పుడు ఏం చేస్తాం? ఇంటికి వచ్చి బట్టలకంటిన మురికి వదిలించుకొని, తలారా స్నానం చేసి ఉతికిన బట్టలు కట్టుకుంటాము. ఇది కూడా అంతే. నీ ప్రమేయం లేకుండా ఒక మురికి గుంటలో పడ్డావు‌. దాని నుండి బయటికి వచ్చి కొత్త జీవితం మొదలుపెట్టాలి. అంతేకాదు,ఈ ప్రపంచంలో చాలా మందికి నీలాంటి ఎన్నో చేదు అనుభవాలు ఎదురవుతూనే ఉంటాయి. వాళ్ళందరూ కూడా వాటిని మనోధైర్యంతో అధిగమించింది , జీవితంలో విజయాలు సాధించారు&quot; అంటూ రమా కూతురుకి తన వంతు కౌన్సెలింగ్ ఇచ్చేది.</p>
                    <p>ఫూలన్ దేవి కథ చెప్పి, &quot; నిన్ను ఒక బందిపోటుని ఆదర్శంగా తీసుకోమని చెప్పను కానీ ఆమె తన కష్టాలని ఎలా అధిగమించింది అని తెలుసుకో&quot; .
 &quot; స్వాతంత్ర్యం వచ్చిన కొత్తలో దేశ విభజన సందర్భంగా, వలస వస్తున్న ఆడవారిపై, వారి కుటుంబ సభ్యుల ఎదురుగానే సామూహిక అత్యాచారం చేసేవారు. వారందరూ భారతదేశం వచ్చాక,కొత్త జీవితం మొదలుపెట్టారు&quot; 
 ఇలా ఎందరెందరి చరిత్రనో కథలుగా చెప్పేది. మెల్లగా అపూర్వని ఇంటి పనుల్లో ఇన్వాల్వ్ చేయసాగింది. ఎప్పుడో మూల పడేసిన వీణ దులిపి నేర్పసాగింది.</p>
                    <p>వీటన్నింటి ద్వారా ఏడాదికి పరిస్థితి కొంత మెరుగుపడింది. కానీ అపూర్వ భవిష్యత్తు ప్రశ్నార్ధకంగా మారింది. క్యాంపస్ సెలెక్షన్ లో ఉద్యోగం వచ్చినా, ఈ ఘటనతో వచ్చిన ఉద్యోగం వదులుకుంది. ఆమె భవిష్యత్తు</p>
                    <p>ఏమిటీ? ఇంత జరిగాక, ఇప్పుడు కాకపోయినా, కొన్ని సంవత్సరాల తరువాత అయినా ఆ అమ్మాయిని ఎవరు పెళ్ళి చేసుకుంటారు.? ఎమ్.టెక్ . చేయిద్దాం అంటే, బయటి వారి ప్రవర్తన అపూర్వదే తప్పు అన్నట్లుగానే ఉంటోంది. అసలు కాలేజీ స్టూడెంట్స్ అంటేనే ఒణికి పోతున్నది. పోనీ ఎబ్రాడ్ పంపుదామంటే కేసు నడుస్తుండగా వీసా రాదు. బెంగళూరు, చెన్నై లలో చూడాలి అనే ఆలోచన చేస్తున్నారు. ఈ ఆలోచనలతో తల బద్దలవుతోంది ఆ కుటుంబ సభ్యులకి.
 
 *. *. &quot;</p>
                    <p>ధీరజ్ వారానికి ఒకసారి కార్తీక్ కి ఫోన్ చేసి అన్ని విషయాలు తెలిసికుంటున్నాడు. అపూర్వలో వస్తున్న మార్పు, కేసు పురోగతి, అపూర్వ భవిష్యత్తు గురించి వీరి ఆందోళన తెలుసుకుంటూనే ఉన్నాడు.</p>
                    <p>&quot; మీ ఆలోచన కరక్టే. ఇప్పుడు అపూర్వకి కావలసినది కూడా స్థలం మార్పు. ఫరదర్ స్టడీస్ పేరుతో హైద్రాబాద్ వదలేయండి. అయితే, మీరు సౌతిండియా లో ఎక్కడ చేర్పించినా ఆ వాతావరణం అనుకూలంగా ఉండదు.అదే ఢిల్లీ, ముంబై వంటి కాస్మోపాలిటన్ సిటీల్లో అయితే ఒకరి గురించి మరొకరు అసలు పట్టించుకోరు. కాబట్టి అపూర్వని ఢిల్లీ యూనివర్సిటీలో పీజీలో చేర్పించండి&quot; అని సలహా ఇచ్చాడు ధీరజ్.</p>
                    <p>ధీరజ్ చెప్పిన ఆలోచన అందరికీ నచ్చింది. అయితే అపూర్వని ఎక్కడ ఉంచాలి?</p>
                    <p>ఆలోచించి అందరూ ఒక నిర్ణయానికి వచ్చారు. రమ వీఆర్ఎస్ తీసుకునేటట్లు, వాసుదేవ్ చేసే అకౌంటెంట్ జనరల్ ఆఫీసు సెంట్రల్ గవర్నమెంట్ కాబట్టి ఏదోవిధంగా ట్రాన్స్ఫర్ పెట్టకునేటట్లు , పోలీసు కేసు ఉంది కాబట్టి పూచీకత్తు మీద కార్తీక్ హైదరాబాద్ లోనే ఉండిపోవాలి.
 ఈ నిర్ణయం తీసుకున్న తర్వాత అందరి మనసులు కాస్త కుదుట పడ్డాయి. వెంటనే ధీరజ్ కి ఇల్లు చూడమని చెప్పారు. అపూర్వ కూడా ఎటువంటి అభ్యంతరం చెప్పలేదు.</p>
                    <p>ధీరజ్ తండ్రి తన పలుకుబడి ఉపయోగించి, వీళ్ళు ఢిల్లీ వెళ్ళటానికి పోలీసుల నుంచి పర్మిషన్ ఇప్పించాడు.వాసుదేవ్ ట్రాన్స్ఫర్ కి టైం పడుతుంది కాబట్టి ఢిల్లీ వెళ్ళి సంసారానికి కావలసినవన్నీ అరేంజ్మెంట్స్ చూసి వచ్చాడు. 
 పని మనుషుల్ని మించిన కొరియర్ సర్వీస్ మరోటి ఉండదు. వీళ్ళు ఢిల్లీ వెళుతున్నారని ఆ కాలనీలో అందరికీ తెలిసింది. దాంతో వీళ్ళు వెళ్లే రోజు బాగా స్నేహంగా ఉన్న నాలుగు కుటుంబాల వాళ్ళు వచ్చి పలకరించారు.
 ఘటన జరిగినప్పుడు నలుగురితో పాటే చెవులు కొరుక్కున్నా, ఇప్పుడు మాత్రం చాలా బాధపడ్డారు. ఆ బాధలో నటన లేదు, వ్యంగ్యం లేదు. కొంతమంది అయితే కంటనీరు పెట్టుకున్నారు.</p>
                    <p>&quot; అపూర్వా నీవు నీ చదువు పూర్తి చేసుకుని‌ , ధైర్యంలక్ష్మివై మళ్ళీ మన హైదరాబాద్ రావాలమ్మా. ఈలోగా దోషులకి శిక్ష కూడా పడాలని కోరుకుంటున్నాం&quot; అన్న వారి మాటలకు అపూర్వ కళ్ళు చెమర్చాయి. అంతేకాదు, నన్ను వీళ్ళు వెలి వేయలేదు అనే ఆలోచన ధైర్యాన్ని ఇవ్వటమే కాకుండా, ఏదో సాధించాలి అనే పట్టుదల ఆ క్షణంలోనే కలిగింది.‌</p>
                    <p>*. *. *</p>
                    <p>ఢిల్లీ, ఒక మెట్రోపాలిటన్ సిటీ. శతాబ్దాలుగా ఎన్నో ఘటనలని, మంచి, చెడు అన్నింటినీ తన గుండెల్లో ఇముడ్చుకుని గంభీరంగా కనపడే దేశరాజధాని. 
 అటువంటి మహానగరంలోకి అడుగు పెట్టారు వాసుదేవ్ ,రమా, అపూర్వ. ధీరజ్ ఎయిర్ పోర్ట్ కి వచ్చి రిసీవ్ చేసుకున్నాడు. కొత్త ఊరు, ముక్కు మొహం తెలియని మనుషులు. 
 హైదరాబాద్లో బయలుదేరినప్పుడు ఉన్న ధైర్యం ఒక్కసారిగా పోయింది. తెలియని దిగులు ఆవహించింది. దానికి తోడు వాళ్ళకి పదే పదే నిర్భయ కేసు గుర్తురాసాగింది. వీరి మానసిక పరిస్థితి అర్థం చేసుకున్న ధీరజ్ వారిని ఉత్సాహ పరిచే కబుర్లు చెప్పసాగాడు.
 ధీరజ్ ఉండే అపార్ట్మెంట్ లోనే వీళ్ళ ఫ్లాట్ కూడా. ఆరోజుకి భోజన ఏర్పాట్లు ధీరజ్ వాళ్ళ ఇంట్లోనే ఏర్పాటు చేసారు. ధీరజ్ తల్లి అర్చన, తండ్రి చంద్రశేఖర్ అభిమానంగా మాట్లాడి, ఏ సహాయం కావాలన్నా మేము ఉన్నాం అనే ధైర్యం‌ చెప్పారు. భోజనాలు కాగానే ఎయిత్ ఫ్లోర్ లోని వాళ్ళ ఇంటికి వెళ్ళారు.
 యూనివర్సిటీలో ఎడ్మిషన్ ప్రాసెస్ అంతా హైదరాబాద్లోనే అయిపోయింది కాబట్టి , ఒకరోజు వెళ్ళి క్యాంపస్ అంతా చూసుకుని వచ్చారు. వారం రోజుల తర్వాత, అపూర్వ,రమా ఆ వాతావరణానికి అలవాటు పడ్డారు అనుకున్న తరువాత వాసుదేవ్ హైదరాబాద్ వెళ్ళాడు. అడుగడుగునా వాళ్ళకి ధీరజ్ అండగా నిలుస్తున్నాడు. చంద్రశేఖర్ కూడా మధ్యమధ్యలో వస్తున్నాడు.</p>
                    <p>*. *. *</p>
                    <p>చూస్తూ ఉండగానే ఆరునెలల సమయం గడిచిపోయింది. వాసుదేవ్ కి ఢిల్లీ ట్రాన్స్ఫర్ అయింది. అయితే ప్రతినెలా అపూర్వ హైదరాబాద్ వెళ్లి పోలీసు స్టేషన్ లో సంతకం పెట్టిరావాలి. ఆర్ధికంగా కాస్త ఇబ్బందిగా ఉన్నా ,మానసికంగా కుధుటపడుతున్నారు.</p>
                    <p>ధీరజ్ తనే దగ్గరుండి వీలైనప్పుడల్లా ఢిల్లీ నగరం తిప్పి చూపిస్తున్నాడు. అపూర్వ కి సక్సెస్ఫుల్ పర్సన్స్,మరెన్నో మోటివేషన్ పుస్తకాలు తెచ్చి ఇచ్చేవాడు. అర్చన కూడా వారానికి ఒకసారి వచ్చి ఒక గంట కూర్చుని మాట్లాడి వెళుతున్నది. ఆ వాతావరణం అపూర్వకి కొత్త ఉత్సాహం ఇచ్చింది.</p>
                    <p>యూనివర్సిటీలో కూడా అపూర్వ ఎవరితోనూ మాట్లాడేది కాదు. తనేదో, తన పనేదో అన్నట్లే ఉండేది. ఢిల్లీలో అపూర్వ ఒక విషయం గమనించింది. ఇక్కడ ఎవరి అభిరుచికి తగ్గట్టుగా వాళ్ళు ఉంటారు, అటువంటి వారితోనే స్నేహం చేస్తారు. అలా అపూర్వకి దగ్గర అయిన అమ్మాయి, నవనీత్, పంజాబీ అమ్మాయి.</p>
                    <p>సమాజంలో జరిగే అవినీతి, అన్యాయాలు, ఆడవారిపై దౌర్జన్యాలు ఇలాంటివి విన్నప్పుడు ఆవేశంతో ఊగిపోతుంది. ఏదో చేయాలి అనే తపన ఆ పిల్ల మాటల్లో కనపడుతుంది. ఆ పిల్ల మాటలవల్ల అపూర్వకి, తన లాంటి ఆడపిల్లలకి, నవనీత్ సహకారంతో తన కూడా ఏదో చేయాలి అనే ఆలోచన కలుకసాగింది. అసలు అలాంటి సంఘటనలు జరుగకుండా ఉండాలంటే ఏంచేయాలి?ఈ కొత్త స్నేహం అపూర్వకి పునరుజ్జీవనం ఇవ్వసాగాయి.</p>
                    <p>మరోపక్క రమకి, వాసుదేవ్ కి కొత్త భయం పట్టుకుంది. ధీరజ్ పదే పదే తమ ఇంటికి రావటం, అపూర్వ మీద ప్రత్యేక శ్రద్ధ చూపించటం అర్చనకి ఇష్టం లేదు అని ఆమె మాటలు, చేతుల ద్వారా చూచాయగా గ్రహించారు.
 
 ధీరజ్ మనసు ఏమిటో, అది ఎటు దారితీస్తుందో అనే భయం వాళ్ళకి మళ్ళీ కంటిమీద కునుకు లేకుండా చేస్తోంది.
 ఈ కేసు తేలితే అపూర్వని , కార్తీక్ ని బయటికి పంపవచ్చు. అక్కడ ఇలాంటి విషయాలు అసలు పట్టించుకోరు. అపూర్వ తనంతతాను వివాహం వైపు మొగ్గు చూపినప్పుడే ఆ ప్రస్తావన తేవచ్చు. తాము మళ్ళీ హైదరాబాద్ వెళ్ళవచ్చు అనే ఆలోచనలో ఉన్నారు.
 అయితే, రమ, వాసుదేవ్ ల భయంలో అర్ధం ఉంది. అర్చనకి కొడుకు ప్రవర్తన మీద అనుమానం వచ్చింది. ధీరజ్ ని కంట్రోల్ చేయకపోతే అతను ఎటువంటి నిర్ణయం తీసుకుంటాడో అనే ఆలోచన ఆమెకి మనశ్శాంతి లేకుండా చేస్తున్నది. అందుకే ఒకరోజు 
 &quot; ధీరజ్, నీవు అపూర్వ విషయంలో కాస్త అతి చేస్తున్నావు అనిపిస్తున్నది. నీకు పెళ్ళి సంబంధాలు చూడాలి అనుకుంటున్నాము. అది దృష్టిలో పెట్టుకో&quot; అంది.
 తల్లి మాటల్లోని ఆంతర్యం గ్రహించాడు ధీరజ్. తన తల్లికి ఆదర్శ భావాలు ఎక్కువ అని గర్వపడే అతనికి, తల్లి లోని ఈ కొత్తకోణం ఆశ్చర్యం కలిగించింది.</p>
                    <p>అపూర్వ ఆశయం ఏమిటి? ధీరజ్ ఎటువంటి ఆలోచనలో ఉన్నాడు? కేసు ఎప్పటికి తేలాలి, దోషులకి శిక్ష పడుతుందా? వీటికి సమాధానాలు కావాలంటే మరికొంత కాలం ఆగాలి.</p>
                    <p>----- ---- -----</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>