<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>మోహన్:  సురేష్ ?మీ అబ్బాయి రాకేష్ ఎలా చదువుతున్నాడు? - రవి కావూరు కథలు</title>
    <meta name="description" content="“మన పిల్లలు”">
    <meta property="og:title" content="మోహన్:  సురేష్ ?మీ అబ్బాయి రాకేష్ ఎలా చదువుతున్నాడు? - రవి కావూరు కథలు">
    <meta property="og:description" content="“మన పిల్లలు”">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">మోహన్:  సురేష్ ?మీ అబ్బాయి రాకేష్ ఎలా చదువుతున్నాడు?</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>“మన పిల్లలు”</p>
                    <p>లఘు చిత్రం స్క్రిప్ట్</p>
                    <p>మొదటి సన్నివేశం:</p>
                    <p>ఒక రోడ్డు మీద ఇద్దరు స్నేహితులు ఎదురు పడతారు. ఒకరినొకరు పలకరించుకుని ఒక టీ సెంటర్ దగ్గర టీ తాగుతూ ఉంటారు. మొదటి వ్యక్తి పేరు మోహన్ రెండో వ్యక్తి పేరు సురేష్. వాళ్ళు ఇద్దరు పిల్లలు ఒక కార్పొరేట్ స్కూల్లో ఏడవ తరగతి చదువుతూ ఉంటారు.</p>
                    <p>మోహన్: సురేష్ ?మీ అబ్బాయి రాకేష్ ఎలా చదువుతున్నాడు?</p>
                    <p>సురేష్: బాగానే ఉన్నాడు మోహన్, కానీ ఈ క్వార్టర్లి పరీక్షల్లో వాడి మార్కులు తగ్గేయి. ఈ మధ్య అదోలా ఉంటున్నాడు. పెరుగుతున్న వయసులో వచ్చే మార్పులు ఏమో అనుకుంటున్నాను. చూడాలి.
మరి మీ వాడి సంగతి?</p>
                    <p>మోహన్: మీ అబ్బాయి పరిస్థితి లాగే ఉంది మా వాడి విషయం కూడా. బాగా చదివే కుర్రాడే గాని ఈమధ్య ఎందుకో డల్ అయ్యాడు. డాక్టర్ దగ్గరికి తీసుకు వెళ్ళాలొకసారి.</p>
                    <p>ఇంతలో మోహన్ ఫోన్ మోగుతుంది.</p>
                    <p>మోహన్: హలో ఎవరండీ? ఎక్సైజ్ పోలీసు స్టేషన్ నుంచి మాట్లాడుతున్నారా. నాతో ఏం పని మీకు? …. సరే చెప్పండి.</p>
                    <p>ఏంటి మా అబ్బాయి మీ స్టేషన్లో ఉన్నాడా? ఏమిటండీ మీరు చెబుతోంది.?వాడు పెద్ద కార్పొరేట్ స్కూల్లో చదువుతున్నాడు. వాడు నేరం చేయడమేమిటి. మీరేదో రాంగ్ నెంబర్కి ఫోన్ చేస్తున్నట్లున్నారు.</p>
                    <p>కొంత అవతల వారు చెప్పింది విన్నాక ఓ మై గాడ్
మా వాడు ఇటువంటి పని చేసాడా… ఇప్పుడే వస్తున్నాను అంటూ ఫోన్ పెట్టేసాడు.</p>
                    <p>ఇవతల సురేష్ కి కూడా అదే సమయంలో ఫోన్ 
వస్తుంది.</p>
                    <p>సురేష్: హలో ఎవరు. పోలీసు స్టేషన్ నుంచా.? 
చెప్పండి. కొంత సేపు విన్నాక …..నేను నమ్మలేనండి. మా అబ్బాయి అటువంటి పని చేసే అవకాశం లేదు. నేను ఇప్పుడే వస్తున్నాను అంటూ ఫోన్ పెట్టేస్తాడు.</p>
                    <p>రెండవ సన్నివేశం:</p>
                    <p>ఎక్సైజ్ పోలీస్ స్టేషన్ లో ఇన్స్పెక్టర్ ఎదురుగా మోహన్ - సురేష్ కూర్చుంటారు. దూరంగా బెంచి మీద మోహన్ కొడుకు శ్రీనివాస్, సురేష్ కొడుకు రాకేష్ మోహాలు దిగాలుగా పెట్టుకొని ఏడుస్తూ ఉంటారు.</p>
                    <p>మోహన్-సురేష్ ఇద్దరూ ఒకేసారి మాట్లాడుతూ</p>
                    <p>ఏమిటి ఇన్స్పెక్టర్ గారు! మీరు చెప్పింది నిజమా. నమ్మలేకపోతున్నాం. ఏం జరిగింది చెప్పండి?
మా పిల్లలు అటువంటి వాళ్ళు కారు. మేము వాళ్ళని అలా పెంచడం లేదు.</p>
                    <p>ఇన్స్పెక్టర్ : సారీ అండి. ఈ రోజు తల్లిదండ్రులు పిల్లలకు మంచి మార్కులు వస్తే చాలు అనే ఆలోచనతో, మార్కులే చూస్తున్నారు తప్ప వారు బయటకు వెళ్లిన తర్వాత ఎవరితో మసలుతున్నారు. వారి స్వభావాలలో వచ్చే మార్పులు ఏ మాత్రం పట్టించుకోవడం లేదు.</p>
                    <p>మీ పిల్లలు ఇద్దరు, వాళ్ళ తెలివితేటలకు మించి మార్కులు తెచ్చుకోవాలి, మిమ్మల్ని సంతోష పెట్టాలి అనే ఆదుర్దాలో, వాళ్ల సీనియర్ ఒకడు మీకు మార్కులు బాగా రావాలంటే నా దగ్గర ఒక చాక్లెట్ ఉంది అది తింటే మీకు బాగా ఫోకస్ వస్తుందంటూ
మాదక ద్రవ్యాలు అలవాటు చేసేడు.</p>
                    <p>అది మాదక ద్రవ్యం అని తెలియని వీరు, వాటిని తిన్నారు. అది ఇచ్చే కిక్ కు అలవాటు పడ్డారు. మొదట్లో ఉత్తినే ఇచ్చిన, పథకం ప్రకారం ఆ సీనియర్ డబ్బులు అడగటం మొదలు పెట్టాడు.</p>
                    <p>డబ్బులు లేవంటే, మీ పిల్లలను వాళ్ల స్కూల్లోనే డెలివరీ బాయ్స్ గా వాడుకుంటున్నాడు. నెల రోజులుగా ఇది జరుగుతోంది. ఇవాళ రైడ్లో ఈ పిల్లలు ఇద్దరి దగ్గర గంజాయి పేకట్లు దొరికాయి.</p>
                    <p>వీళ్లకు మాదక ద్రవ్యాలు అందచేసిన సీనియర్ ది కూడ ఇదే కథ.</p>
                    <p>వీళ్ళందర్నీ బలి చేస్తూ డబ్బు సంపాదించే పెద్ద డ్రగ్స్ ముఠా వేరే ఒకటి ఉంది.దాన్ని పట్టుకుంటున్నాం. నేటి సమాజంలో మాదక ద్రవ్యాల వాడకం, పెద్ద వ్యసనంగా తయారై చిన్నపిల్లల దగ్గర నుంచి పెద్దవారి వరకు అందర్నీ నేరస్థులుగా చేస్తోంది. దీన్ని అందరూ సమిష్టిగా నిర్మూలనం చేయాలి.</p>
                    <p>లఘు చిత్రం సమాప్తం.</p>
                    <p>సందేశం:</p>
                    <p>తల్లి తండ్రులరా బహు పరాక్. ఇంటా 
బయట మన పిల్లలు ఎలా వుంటున్నారు అని ఒక కన్ను వేసి వుంచకపోతే, మీ పిల్లల భవిష్యత్తు ఇలా దారి తప్పే అవకాశం ఉంది. ఇటువంటి మోసాలు చేసే వారి దగ్గరనుండి మీ పిల్లలను రక్షించుకోండి.. జాగ్రత్తగా ఉండండి.</p>
                    <p>సామాజిక చైతన్యం కోసం ఇది విజయనగరం జిల్లా పోలీసు శాఖ వారు జారీ చేసిన లఘు చిత్రం.
 ***</p>
                    <p>ఈ రచన నా స్వంతము. నేను స్వయంగా వ్రాసుకున్నది. దేనికి అనుసరణ గాని అనువాదం గానీ కాదు.</p>
                    <p>రవి కావూరు
అను KVS RAVI 
ప్లాట్ నెంబర్ 448 
విశాలాక్షి నగర్ 
విశాఖపట్నం 
530043</p>
                    <p>నా మొబైల్ నెంబర్ 98498 61643</p>
                    <p>(ఈ లఘు చిత్రంలో రెండు సన్నివేశాలు మూడు పాత్రలు ఉన్నాయి.)</p>
                    <p>నాలుగు నిమిషాల్లో అయిపోతుంది.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>