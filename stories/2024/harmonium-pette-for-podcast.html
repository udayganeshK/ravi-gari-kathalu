<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Harmonium pette for podcast</title>
    <meta name="description" content="హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను. ఇది ఒక తెలుగు అత్తగారు మరాఠీ కోడలు గారి మధ్యన నడిచిన కథ. 
వినండి బావుంటుంది. ఇక మర...">
    <meta property="og:title" content="Harmonium pette for podcast">
    <meta property="og:description" content="హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను. ఇది ఒక తెలుగు అత్తగారు మరాఠీ కోడలు గారి మధ్యన నడిచిన కథ. 
వినండి బావుంటుంది. ఇక మర...">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">Harmonium pette for podcast</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను. ఇది ఒక తెలుగు అత్తగారు మరాఠీ కోడలు గారి మధ్యన నడిచిన కథ. 
వినండి బావుంటుంది. ఇక మరి కథలోకి వెళ్ళిపోదామా.</p>
                    <p>హార్మని పెట్టె అనే హార్మోనియం
****************************
అది విశాఖపట్నం రైల్వే స్టేషన్. ఒకటో నెంబర్ ప్లాట్ ఫామ్. నేను మా వారు పూణే మీదుగా ముంబై వెళ్లే కోణార్క్ ఎక్స్ప్రెస్ ఎ 1 కోచ్ లో కూర్చుని ఉన్నాం.</p>
                    <p>&quot;భువనేశ్వర్ నుండి ముంబైయి వెళ్ళు కోణార్క్ ఎక్సప్రెస్&quot; మరి కొద్దిసేపట్లో ఒకటవ నెంబర్ ప్లాట్ ఫారం నుండి బయలుదేరుటకు సిద్దంగా వున్నది! అని ప్రకటన వినపడింది, అప్పటి దాక, నా దగ్గర కూర్చున్న మావారు, &quot;సరే లక్ష్మి! ఇంక నేను దిగుతాను&quot;. జాగ్రత్త! &#x27;మందులు టైముకి వేసుకో&#x27; హాయిగా పడుకో. నీ ఫోన్లో అలారం పెట్టేను. అయినా &quot;శ్రీరామ్ స్టేషన్ కి వస్తాడు లే&quot;!అన్నారు.</p>
                    <p>ఆర్నెల్ల కొకసారి మా అబ్బాయి దగ్గరికి ఈ ప్రయాణాలు నాకు,మా వారికీ అలవాటే. ఈసారి ఏదో ఆఫీస్ ఇన్స్పెక్షన్ ఆట.రావడం కుదరలేదు మావారికి.</p>
                    <p>తెల్లవారుతుండగా పూణే చేరుకున్నాను. మా అబ్బాయి శ్రీ రామ్ స్టేషనుకు వచ్చేడు. &quot;ప్రయాణం బాగా జరగిందమ్మా” రాత్రి నిద్ర పట్టిందా అంటూ ఆప్యాయంగా పలకరించి,సూట్ కేసు అందుకున్నాడు. &quot;కోడలు, మనవడు&quot; ఎలా ఉన్నర్రా అనడిగాను. 
ఆ ‘బాగానే వున్నారమ్మా అన్నాడు వాడు కారు తీస్తూ.</p>
                    <p>ఇంటికి చేరుకున్నాక నా గదిలో సూట్ కేసు పెట్టి , &quot;అమ్మా&quot; రెస్ట్ తీసుకో . ఇవాళే సెలవే మాకు! ఉదయం మాట్లాడుకుందాం అంటూ వాడి గదిలోకి వెళ్ళిపోయేడు.</p>
                    <p>నాకు నిద్ర రాలేదు.నా ఆలోచనలు మా కోడలి మీదకు
వెళ్లాయి. 
 
కోడలు జానకి మరాఠీ అమ్మాయి. మా అబ్బాయి 
శ్రీ రామ్ ఆఫీసులోనే పనిచేస్తూంది. వాళ్ళది ప్రేమ పెళ్లి. పెళ్ళయ్యి ఆరు సంవత్సరాలైన భాష సమస్య ఏమో. పెద్దగా మాట కలపదు. తనకు తెలుగు రాదు. నాకు ఇంగ్లీషు అంతగా రాదు. వాళ్ళిద్దరూ మాత్రం ఇంగ్లీష్ హిందీలో మాట్లాడుకుంటూ ఉంటారు ఎప్పుడు. నేనే నాకొచ్చిన అరకొర ఇంగ్లీష్ లో తనతో మాట్లాడుతుంటాను.</p>
                    <p>కోడలికి చిన్నప్పుడే తండ్రి పోయేడు. తల్లి సంగీతం టీచర్. ఈ మధ్యనే కరోనా సమయంలో చనిపోయింది. ఆవిడ మరణంతొ చాలా దిగులు పడిపోయింది కోడలు. భాష రాకపోయినా చాల సార్లు ఓదార్పు మాటలు చెప్పేను కోడలికి. అర్ధం అయ్యయో లేదో తనకి? 
.....</p>
                    <p>లేచి వంటింట్లోకి వెళ్లి కాఫీ పెట్టుకొని, హాల్లో కూర్చుని తాగుతుంటే, కోడలు వాళ్ళ బెడ్ రూమ్ లోంచి బయటకొచ్చి, సన్నగా నవ్వుతూ &quot;కైసే హో ఆప్&quot; అంటూ పలకరించింది.</p>
                    <p>&quot;గుడ్ గుడ్&quot; అన్నా! తను మళ్ళి లోపలకి వెళ్ళిపోయింది.</p>
                    <p>ఇంకో అరగంటకి నా నాలుగేళ్ల మనవడు శ్రేయస్ పరిగెట్టుకుంటూ వచ్చేడు. ‘నానమ్మ&#x27; అంటూ మరాఠీ యాసలో. వాడిని ఎత్తుకొని నా గదిలోకి తీసుకెళ్లి వాడికి తెచ్చిన జంతికలు చేగోడీలు, మైసూర్ పాకు ఇంకా , ఆట బొమ్మలు ఇచ్చేను. వాడు అవన్నీ చూసుకొని ఆనందపడి, బొమ్మలు మాత్రమే తీసుకొని ఆడుకోవడానికి వెళ్ళిపోయేడు.</p>
                    <p>చేసే పనేమీ లేక హాల్లో తిరుగుతుంటే హాల్లో ఒక మూలగా, ఒక బల్ల మీద బట్ట కప్పిన వస్తువేదో కనిపించింది. బట్ట తొలగించి చూసేను. &quot;హార్మని పెట్టె&quot;.</p>
                    <p>నాకు &quot;ఒక్కసారి నా చిన్నతనం గుర్తుకొచ్చింది&quot;</p>
                    <p>మా రోజుల్లో చాలా ఇండ్లల్లో సంగీతం నేర్పించేవారు. 
మా నాన్న కూడా నాకు ఒక సంగీతం మాస్టారును పెట్టారు. సంగీతం మాష్టారు, ప్రతి రోజూ నాకు సంగీతం నేర్పడానికి మా ఇంటికి రావడం, నేను హార్మనిపెట్టె మీద
సంగీత పాఠాలు నేర్చుకోవడం, నాన్న అవి అప్పుడప్పుడు విని బాగా వాయించావమ్మ అంటూ తలాడించడం అన్ని గుర్తుకొచ్చాయి నాకు ఒక్కసారి.</p>
                    <p>ఆ తరువాత నా పెళ్లి చూపుల్లో, మా నాన్న మగ పెళ్లి వారికి &quot;అమ్మాయికి సంగీతం&quot; నేర్పించేం! అని చెబితే,</p>
                    <p>నన్ను చూడటానికి వచ్చిన కాబోయే శ్రీ వారు “చల్లని రాజా ఓ చందమామ’ పాట వాయించడం వచ్చా అని అడగటం, నేను సిగ్గుతో “ వచ్చు” అంటూ ఆ పాట వాయించడం, ఆ తీయటి జ్ఞాపకాలు గుర్తొచ్చి మనసు ఆనందభరితం అయిపోయింది ఆ క్షణంలో.</p>
                    <p>అప్రయత్నంగా,కుర్చీ లాక్కొని హార్మొనీ పెట్టెలో 
శ్రుతి సరి చేసుకొని “చల్లని రాజా ఓ చందమామ” పాట వాయించడం మొదలు పెట్టేను. తరువాత నాకు గుర్తున్న కీర్తనలు ఒకదాని తరువాత మరోకటి వాయించడం మొదలు పెట్టేను.సమయం తెలియలేదు.</p>
                    <p>కొంతసేపటికి చూసేసరికి, నా కోడలు, మనవడు కొడుకు నా చుట్టూ చేరి కన్నార్పకుండా నా వైపే చూస్తున్నారు.</p>
                    <p>అమ్మ నీకు హార్మోని వాయించడం వచ్చు అని నాకు ఎప్పుడు నాకు అసలు తెలియదే అన్నాడు నా కొడుకు.</p>
                    <p>మనవడు నాకు చీర కొంగు పట్టుకున్నాడు.</p>
                    <p>సన్నటి కన్నీటి పొర తనలో కదలాడుతుండగా మా కోడలు జానకి నా భుజం మీద చేయి వేసింది. పెళ్ళయిన ఆరేళ్ళకు నా కోడలు నాకు మొదటిసారి ఇచ్చిన ఆత్మీయ స్పర్శ అది.</p>
                    <p>ఆ స్పర్శలో నాకేదో కొత్త పిలుపు వినిపించింది. నా
సంగీతం, వాళ్ళ అమ్మ హార్మొనీ పెట్టే మా మధ్యనున్న అడ్డుగోడను తీసేసిందేమో.</p>
                    <p>ఆ క్షణం నుండి మా కోడలు జానకి వచ్చి రాని తెలుగులో నాతో గలగల మాట్లాడం మొదలు పెట్టింది.
 
తర్వాతి కాలంలో నా కోడలు బాగా తెలుగు నేర్చుకుంది. 
నాక్కూడా నాలుగు మరాఠీ మాటలు అలవాటు అయ్యాయి లెండి.</p>
                    <p>కథ అయిపోయింది.</p>
                    <p>మీకు నచ్చింది అనుకుంటాను. మరొక కథతో మళ్లీ మీ ముందు ఉంటాను అంతవరకు సెలవా మరి.</p>
                    <p>మీ రవి కావూరు</p>
                    <p>స్వస్తి</p>
                    <p>రవి కావూరు</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>