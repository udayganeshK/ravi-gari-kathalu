<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>అలివేణి   తరవాణి - రవి కావూరు కథలు</title>
    <meta name="description" content="అలివేణి - తరవాణి">
    <meta property="og:title" content="అలివేణి   తరవాణి - రవి కావూరు కథలు">
    <meta property="og:description" content="అలివేణి - తరవాణి">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">అలివేణి   తరవాణి</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>అలివేణి - తరవాణి</p>
                    <p>పురాణం సీత గారి రచన</p>
                    <p>************************
పిల్లలకు చద్దెన్నాలు పెట్టడం &#x27;ఫాషన్&#x27; కాదనుకునే తల్లులున్న రోజులివి.</p>
                    <p>వెనకటి రోజుల్లో ఇళ్లలో మహాతల్లులు పిల్లలకు చద్దెన్నాలు కలిపి పెడుతూ, వాళ్ళు చూసీ చూడకుండా ఒకటీ అరా ఆవకాయ, గోంగూర, ఉల్లిపాయ పచ్చడి ముద్దలు నోట్లో వేసుకునేవారు. పరమ పతివ్రతలైనా చద్దన్నాలు తినకుండా వుండలేకపోయేవారు</p>
                    <p>వెనక చుట్టాలింటికి ఏ వూరైనా వెళితే చదెన్నం తింటావా, కాఫీ తాగుతావా అని అడిగేవారు. ఇప్పుడా ప్రశ్న అడిగేవారే లేరు.</p>
                    <p>బాత్రూములొచ్చి మగాళ్ళు కూడా నెకెడ్ బాతులారంభి దాకా కాలవల్లో, చెరువుల్లో స్నానాలు అంతరించాయి. కాఫీ హోటళ్ళలో టిఫిన్ల ఆరగంపులారంభమయాక చద్దన్నాలవుటాఫ్ ఫ్యాషనయిపోయాయి.</p>
                    <p>నన్నడిగితే మన ప్రాచీన హిందూ భోజన సంస్కృతిలో చద్దెన్నాలకొక విశిష్టమైనస్థానం వుందంటాను. పాత అలవాట్లు కొన్ని అంతరించిపోతున్నాయి. ఖరీదైన అలవాట్లు వచ్చి సమిష్టి కుటుంబ జీవితపు జీవన విధానం మీద దెబ్బ తీశాయి.</p>
                    <p>హోటళ్ళు, కిల్లీ దుకాణాలు వెలిశాక &#x27;ఇంటి దొంగ&#x27; లెక్కు వైపోయారు. మా ఊళ్ళో కుర్రాళ్ళు కొబ్బరికాయ లెత్తుకుపోయి కిల్లీ కొట్లో యిచ్చి, సోడాలు బీడీలు తాగేవారు. కొబ్బరికాయలమ్మి టీకొట్లో దూరే 
వాళ్ళిప్పటికీ వున్నారు.</p>
                    <p>వడ్లు పోసి అవీ ఇవీ కొనుక్కునట్లు, కొబ్బరికాయలిచ్చి కావలసినవి తీసుకోవడం ఇంకా వుంది. ఆడాళ్ళ కాపర్సు కరువైనప్పుడల్లా కొబ్బరికాయలతో స్మాల్ స్కేల్ బిజినెస్సులు నడిసేస్తారు. మని లేనంత మాత్రానా కోరికలు ,ఆగుతాయా?</p>
                    <p>కాలవలో స్నానంచేసి. ఆవకాయకు గేదె పెరుగుని జోడించి చద్దన్నం, కొట్టేస్తే ఆ మత్తులో ప్రపంచం మరోలా కనిపిస్తుంది.</p>
                    <p>చద్దెన్నం ఫిలాసఫీ అని వుంది. అందులోంచి వచ్చిన సామెత “చద్దెన్నం తిన్నమ్మ మొగుడాకలెరుగదని”.
ఆ మాట నిజవే-మనం గోంగూర పచ్చడి, చిక్కని మజ్జిగ వేసుకుని ఓ కంచం ఉదయ సూర్యుని సప్తహయాలు పరిగెత్తే వేళ లాగిస్తే &quot;ఆకలి సమస్య&quot; అనేది ప్రపంచమంతటా తీరిపోయినట్టే వుంటుంది.</p>
                    <p>నాకు అప్పగింతలప్పుడు మావాళ్ళు “అమ్మాయి చద్దెన్నం తినకుండావుండ లేదు.” “నాలుగావకాయ పెచ్చులు వెయ్యమొదినా&quot; అంటూ మా అమ్మ కంటతడి పెట్టుకుని అప్పజెప్పింది. నేను కాపురాని కెళ్ళిపోయాక మా అమ్మ నా చద్దెన్నం తినే జర్మన్ సిలవర్ కంచం కేసి చూసి బావురుమని ఏడ్చేసిందిట.</p>
                    <p>నేను చద్దెన్నం తినేశాక నాలుగు ఆవకాయ పెచ్చులు తీసుకెళ్లి శుభ్రంగా కడిగి దాచుకొని తింటూ తొక్కుడు బిళ్ళ, గచ్చకాయలు చింతగింజలు ఆడుకునేదాన్ని.</p>
                    <p>నాకు బొడ్లో ఎప్పుడూ ఓ కాగితంలో నిమ్మ కాయ పెచ్చులో మగాయ ముక్కలో వుండాల్సిందే. ఏవీ తోచకపోతే కొత్త చింతపండు ముద్ద దగ్గర పెట్టుకుని చప్పరించే దాన్ని.</p>
                    <p>ఎండ బెట్టిన మాగాయ ముక్కలు చీకుతూ వుంటే - ఈ మొగుడెందుకు ఈ కాపరమెందుకు ఈ పిల్ల లెందుకు ఇదంతా మాయ, మిథ్య ఈ మాగయ ముక్క ఒక్కటే నిజం.</p>
                    <p>ఇదేకూడా స్వర్గందాకా వచ్చేది. నీ భర్తప్రాణాలు తప్ప మరేదైనా వరం కోరుకో అన్నప్పుడు సావిత్రి చదైన్నం తినాలనుంది అని అడక్క రాజ్యాలిమ్మని సోయిన సంపదలిమ్మని అడిగింది. &#x27;తెలివి తక్కువ సతివ్రత.</p>
                    <p>రావణాసురుడు కూడా పర్ల శాలకు వచ్చి సీతాదేవిని భిక్ష అడిగినప్పుడు, ఆవిడ ఆవకాయ జాడీ అతని చేతిలో పెట్టివుంటే అసలు సీతాపహరణం అనేది జరిగి వుండేదికాదు.</p>
                    <p>సీతారామ లక్ష్మణులు పద్నాలుగేళ్ళు అరణ్యవాసం చేసినపుడు ముగ్గురూ కలిసి ఆవకాయ నంజుకుని రోజూ చద్దెన్నం కొట్టేసి వుండేవారు. ఆ కారణంచేతే హా తాహా సీతా అని రాముడు ఏడ్చాడు- చద్నైం ఎలా వస్తుంది. సీతా అని వాపో యాడు.</p>
                    <p>నాకు చద్దెన్నంలో మాడిన పెచ్చు లిష్టం. మరీ దొగ్గులా మాడి పోకుండా దోరగా వేగిన పెచ్చుల్లో గోంగూర పచ్చడి మిళాయించి ఉల్లి పాయ కొరుక్కుంటే ఆ రుచి ఆడక్కండి. ధుమ వుంటుంది. తిండి విష యంలో తెలుగువాళ్ళ టేస్టుని అగౌరవపరచటాన్ని సహించలేను.</p>
                    <p>చద్దన్నం ప్రస్తావన వచ్చినపుడు తరవాణి గురించి చెప్పకపోవటం చాలా పెద్ద అపరాధం. తరవాణికి, ఆవకాయకు వుండేటటువంటి సంబంధం జీవాత్మ పరమాత్మ సందింధంలాటిది, ఒక గ్లాసుడు తరవాణి పుచ్చుకుంటే చల్లగానేకాక మత్తుగా, మజాగా ధుమాగా వుంటుంది.</p>
                    <p>తరవాణీలో పడేసిన అన్నం కరుడు ముట్టుంటే పువ్వులా విడిపోయి లోపలికి వెళ్ళగానే సిస్టం అంతా కూలయిపోతుంది.ఇప్పుడు కుండలు ఏ ఇంట్లోనూ కనపడటం లేదు.</p>
                    <p>ఆంధ్ర సంస్కృతికి అమ్యూమైన ఆలంకార మనదగిన తరవాణీ కుండలేని వంటిల్లు వంటిల్లేగాదు. కాని చదైన్నాం యుగం అంతరించటంతో తరవాణీ కుండల యుగం కూడా అంతరించిందనే చెప్పాలి.</p>
                    <p>చిరుచేదు పానీయాల కోసం ఎగబడే వారందరూ తెలుసుకొనవలసిన పరమ రహస్యం తరవాణీ కూడా కిక్కిస్తుందని. బీరులాగా తరవాణీ కూడా వేద కాలం నుంచి వస్తున్న పుడ్ డ్రింకె.</p>
                    <p>తీయగా పుల్లగా కొండొకచో చిరుచేదుగా మత్తుగా చల్ల గావుండే తరవాణీని పునరుద్దరించిన నాడు నేటి వడగాడ్పులకు ఆబాల గోపాలమూ తట్టుకో కలుగుతారు.</p>
                    <p>ఒక ఇంట్లో తరవాణీ కుండ వుంటే అందులోంచి కొంత తీసి ఎన్ని కుండలయినా (ఒక దీపంతో మరో దీపాన్ని వెలిగించినట్లు) నింపవచ్చును. జఠరాగ్నిని చలార్చటానికి తరవాణీలో &#x27;అన్నంకంటే మించిన వస్తువు లేదు.</p>
                    <p>దేవదానవులు అమృతం కోసం కొట్లాడుకున్నారంటారు. బహుశా అది తరవాణి తప్ప మరోటి కావడానికి వీల్లేదు.</p>
                    <p>ఎన్నికల సంఘం వారు అభ్యర్థులకు కేటాయించిన గుర్తులలో &#x27;తరవాణీ కుండ&#x27; కూడా వుంది. దాన్ని వారు కడవ అన్నారుకాని అది తరవాణీ కుండే.</p>
                    <p>తరవాణీ కొట్టేస్తే చిన్నప్పుడు స్కూల్లో నిద్దరొచ్చేది. తరనాణీలో వూరేసిన మాగాయ టెంక చీకుతూ ఈ వ్యాసం చదవండి మీకే తెలుస్తుంది. నేనెప్పుడూ తల దగ్గర దిండు కింద ఒక కాగితం పొట్లంలో రెండు ఆవకాయ పెచ్చులూ, మాగాయ ముక్కలూ, నిమ్మబద్దలూ, కొత్త చింతపండు పెట్టుకుని నిద్దరోయేదాన్ని.</p>
                    <p>మా అత్తారింట్లో నా యీ చిరుతిళ్ళు చూసి “దిగర్ల్ యీజ్ కేరీయంగ్” అని అంతా అనుకోవడం ప్రారంభించారు.ఆపిల్ పళ్ళు తిను, దానిమ్మపళ్ళు తిను, అరటి పళ్ళు తిను, ఆనాస పండు తిను, నారింజపళ్ళు తిను, కమలాలు తిను, సీతాఫలాలు తిను, రామా
ఫలాలు తిను, ద్రాక్షపళ్ళు తిను, లీచీపళ్ళు తిసు, 
కిస్మిస పళ్ళు తిను, అంతేకాని - ఈ ఆవకాయ పెచ్చులూ, మాగాయ టెంకలు తెచ్చుకుని మంచం మీద తలకింద పెట్టుకుతినడం మానేయ్ అని మావారు గొడవ చేశారు.</p>
                    <p>మన సంస్కృతి గురించి ఏమీ తెలియనందుకు మావారి అజ్ఞానాన్ని క్షమిస్తూ అప్పట్నుంచీ వారు చూస్తుండగా తింటం మానేశాను. కాని నోరు మాగాయ టెంక వాసనేస్తూందే అనటం మావారు మానలేదు. నేను నవ్వేసి క్షమించి పారేస్తూ వుంటాను.</p>
                    <p>ఇదండీ తరవాణీ కుండ కథ..</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>