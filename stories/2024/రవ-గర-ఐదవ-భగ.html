<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>రవి గారి ఐదవ భాగం - రవి కావూరు కథలు</title>
    <meta name="description" content="#కథాసాగరం_1">
    <meta property="og:title" content="రవి గారి ఐదవ భాగం - రవి కావూరు కథలు">
    <meta property="og:description" content="#కథాసాగరం_1">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">రవి గారి ఐదవ భాగం</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#కథాసాగరం_1</p>
                    <p>#బృందం_4</p>
                    <p>#పార్ట్_5</p>
                    <p>రచయిత పేరు: రవి కావూరు</p>
                    <p>#శీర్షిక_సీతారామం</p>
                    <p>****</p>
                    <p>ఒక రోజు ఉదయం 11.00 కు, రామలక్ష్మి కార్యాలయంలో అందరికీ టీలు ఇస్తోంది.</p>
                    <p>ప్రేరణ కేంద్రం నుంచి కుర్రాడొకడు రామలక్ష్మి దగ్గరికి వచ్చి “రమణికి జొరమంట” నిన్ను వచ్చి తీసుకెళ్లమన్నారని చెప్పాడు.</p>
                    <p>రామలక్ష్మి పరుగున “ప్రేరణ” కేంద్రానికి చేరుకుంది. రమణికి ఒళ్ళు కాలిపోతోంది. నాన్న అంటూ కలవరిస్తోంది 
 
ఎవరో అన్నారు. రెండు వీధులవతల పిల్లలాసుపత్రి ఉంది తీసుకెళ్లమని. 
 
రమణిని భుజాన వేసుకుని, ఆసుపత్రికి పరిగెత్తింది.</p>
                    <p>“జ్వరం ఎక్కువుంది జాయిన్ చేయండంది” డాక్టరమ్మ. ఐదువేలు కట్టమంది.</p>
                    <p>చేతిలో ఏభై కూడా లేవు. 5000 ఎట్టా కట్టేది. పిల్లదాన్ని వైద్యం ఎలాని కంగారు పడసాగింది రామలక్ష్మి.</p>
                    <p>అక్కడున్న నర్సు పిల్ల, రామలక్ష్మితో “మీది ఆర్టీవో ఆఫీస్ కదా”‘డ్రైవింగ్ లైసెన్స్ విషయంలో, మీరు నాకు సాయం చేశారు. అమ్మాయిని చూసుకుంటాను. మీరు డబ్బులు తీసుకురండంది.</p>
                    <p>డబ్బులు కోసం ఆఫీస్ కెళ్ళింది రామలక్ష్మి.</p>
                    <p>ఆఫీస్లో అందరు కంగారుగా ఉన్నారు.అకస్మాత్తుగా ఏదో ఇన్స్పెక్షన్.</p>
                    <p>“ఎక్కడికి వెళ్ళిపోయావు రామలక్ష్మి? ఇన్స్పెక్షననీ తెలవదా? “ టీ, బిస్కెట్లు అడుగుతున్నారు అయ్యగారు”.</p>
                    <p>నీ మూలంగా మా అందరికీ చీవాట్లు.నీకు ‘మెమో’ ఖాయం! అంటూ ఈసడింపుగా అన్నాడు, మరో ఉద్యోగి జీవరత్నం.</p>
                    <p>రామలక్ష్మి, తన టిఫిన్ డబ్బా కడగదని అతనికి అక్కసు.టిఫిన్ డబ్బా ఇచ్చే నెపంతో అదోలా తాక ప్రయత్నిస్తాడని రామలక్ష్మి, అతని టిఫిన్ డబ్బా కడగదు.</p>
                    <p>‘మెమో’&#x27; అనగానే ఒళ్ళు చల్లబడి పోయింది రామలక్ష్మికి. ఆఫీసులో ఎవరైనా తప్పు చేస్తే వారికి మెమో ఇస్తారని,అది అవమానకరమని చెప్పింది కళమ్మ ఒకసారి.</p>
                    <p>ఒక్కసారిగా దుఃఖం పోర్లు కొచ్చింది. కళమ్మ దగ్గరికెళ్లి, వెక్కి వెక్కి ఏడవ సాగింది.</p>
                    <p>కళమ్మకు, ఏదో జరిగిందని అర్థమైంది. రామలక్ష్మిని ఏడవద్దంటూ వాష్ రూమ్ కి తీసుకెళ్ళి, జరిగింది తెలుసుకుంది” ఏడవకు! జ్వరమే కదా! తగ్గిపోతుంది.</p>
                    <p>ఇంటికెళ్లేటప్పుడు ఆసుపత్రి బిల్లు కడదాము. సెలవు చీటీ రాసి, నాకు ఇవ్వు. పెద్దయ్య గారితో నేను చెప్తాను. నువెళ్లి పిల్లని చూసుకోంది కళమ్మ.</p>
                    <p>“మెమో అంటా“ నా ఉద్యోగం ఏమవ్వదు కదా” ! అంది రామలక్ష్మి బెంగగా.</p>
                    <p>ఏం కాదు! ఇవన్నీ మామూలే. ఇటువంటివి నీ సర్వీసులో ఇంకా ఎన్ని చూడాలో అంది కళమ్మ.</p>
                    <p>ఇలాంటి కష్టాలు దాటుకుంటూ,ఉద్యోగంలో నిలదొక్కుకుంది రామలక్ష్మి. 
…..</p>
                    <p>ఒకరోజు సూపరిండెంట్ రామనాథo, రామలక్ష్మిని పిలిచాడు.</p>
                    <p>“రామలక్ష్మి! త్వరలో డిపార్ట్మెంట్ పరీక్షలు జరగబోతున్నాయి”. ఆ పరీక్షలు పాస్ అయితే జూనియర్ అసిస్టెంట్ ప్రమోషన్ వస్తుంది. జీతం పెరుగుతుంది.</p>
                    <p>సీనియార్టీని బట్టి ప్రమోషన్లు కూడా వస్తాయి.నీకు ఎస్టీ రిజర్వేషన్ ఉంది, రిటైర్ అయ్యే నాటికి గెజిటెడ్ అధికారి అవుతావన్నారు.”</p>
                    <p>“బాబు! నా పదవ తరగతి చదువు సరిపోదా? అంది రామలక్ష్మి”</p>
                    <p>“లేదు! మన శాఖలో ప్రమోషన్లకు కనీసం డిగ్రీ ఉండాలి. అది పాసవ్వాలంటూ” సలహా ఇచ్చి ప్రోత్సహించాడు”.</p>
                    <p>కళమ్మ సహకారంతో, ఐదు సంవత్సరాల్లో డిగ్రీ పూర్తి చేసింది రామలక్ష్మి. డిపార్ట్మెంట్ పరీక్షలు ఒకటొకటిగా పాస్ అయింది. అదే ఆఫీసులో జూనియర్ అసిస్టెంట్ గా ప్రమోషన్ పొంది పనిచేయడం మొదలెట్టింది.</p>
                    <p>మునుపటి కంటే గౌరవప్రదమైన ఉద్యోగం. రామలక్ష్మి కట్టు బొట్టు తీరులో, మార్పు వచ్చి మరింత హుందాగా మెలగసాగింది.స్కూటీ కొనుక్కుంది. ఇల్లు మారింది. పిల్లల్ని ఇంటికి దగ్గరనున్న ప్రభుత్వ బడిలో వేసింది.
…..</p>
                    <p>ఒకరోజు ఇంటికి వెళ్తుండగా తన స్కూటీకి ఏదో అడ్డం పడినట్టనిపించి బ్రేక్ వేసింది రామలక్ష్మి.</p>
                    <p>చిన్న కుక్క పిల్ల, స్కూటీ కింద పడింది. గాయమైంది. 
అలా వదిలెయ్య లేక ఇంటికి తీసుకెళ్లి, గాయానికి కట్టు వేసి పాలు తాపించింది. ‘రాజు మళ్ళీ వచ్చాడు’ అంటూ పిల్లలు గెంతులేసేరు.</p>
                    <p>ఒక రోజు రామలక్ష్మి ఇంటికి వచ్చేసరికి రమణి, చిన్న పిల్లి పిల్లను ఎత్తుకుని తిరుగుతోంది.</p>
                    <p>“అమ్మా! బడి నుండి వస్తుంటే కనబడింది.తల్లి లేదు, అందుకని తెచ్చేసాను. దీన్ని కూడా మన రాజుతో పాటు పెంచుకుందాం” అంది.</p>
                    <p>“జాలి గుండె”.తండ్రి పోలికలు అనుకుంది రామలక్ష్మి. అలా కొన్ని నెలలకు మరో రెండు కుక్కపిల్లలు,మూడు పిల్లి పిల్లలు చేరాయి ఆ ఇంట్లో.</p>
                    <p>కాల గమనంలో ఐదు సంవత్సరాలు గడిచిపోయాయి. రామలక్ష్మి పెద్ద కూతురు జ్యోతి ఇంటర్మీడియట్లోకి, రెండో కూతురు రమణి పదవ తరగతికి వచ్చింది. 
 
రామలక్ష్మికి సీనియర్ అసిస్టెంట్ గా పదోన్నతి వచ్చి మిర్యాలగూడ ఆఫీస్ కి బదిలీ అయింది.</p>
                    <p>అప్పటికే ఇంట్లో మూగ ప్రాణులు ఉండటం,పిల్లలు కూడా అక్కడే చదువుకుంటామని పట్టు పట్టడంతో, రామలక్ష్మి ఒక్కర్తే మిర్యాలగూడలో జాయిన్ అయింది.</p>
                    <p>తండ్రి చనిపోగా ఒంటరయిన సవితి తల్లి, బుద్ధి మారడంతో, పిల్లలకు తోడుగా పెట్టింది. ప్రతి ఆదివారం పిల్లల్ని చూడ్డానికి నల్గొండ వస్తూ ఉండేది.</p>
                    <p>ఒక శనివారం ఇంటికి వచ్చేటప్పటికి, పిల్లలిద్దరు “ఆకలేస్తే అన్నం పెడతా” లాంటి పాటలు పెట్టుకుని డాన్సులు చేయడం గమనించింది రామలక్ష్మి. ముసలి సవితి తల్లి ఏమి చేయలేక ఒక మూలన కూర్చుంది.</p>
                    <p>పిల్లలకు గట్టి పాఠం చెప్పాలన్న నిర్ణయానికి వచ్చింది రామలక్ష్మి.</p>
                    <p>తన పుట్టిన ఊర్లో, తాను ఎంతవరకు చదువుకున్నది, తండ్రి సీతాపతి చేసిన ఉద్యోగం, అతనికి మూగజీవుల పట్ల ప్రేమ, అర్ధాంతరంగా పాము కాటుకు చనిపోవడం, తాను ఆఫీసులో పనిచేస్తూ, ఏడవ తరగతి నుండి డిగ్రీ వరకు ఎలా కష్టపడి చదువుకున్నది,పిల్లల్ని పోషిస్తున్నది చెప్పింది. స్వర్గంలో ఉన్న తండ్రి సంతోషించాలన్న, వాళ్ల భవిష్యత్తు బాగుండాలన్నా, బాగా చదువుకోవాలని నూరి పోసింది .</p>
                    <p>తల్లి మాటలకు కదిలిపోయారు పిల్లలిద్దరూ. అమ్మా! నేను పశువుల డాక్టర్ అవుతానమ్మా అన్నది జ్యోతి.అమ్మా! అక్క ఏది చేస్తే నేను అదే చేస్తానంది చిన్న కూతురు రమణి. కన్నీళ్ళతో పిల్లలను దగ్గరికి తీసుకుంది రామలక్ష్మి.</p>
                    <p>మరుసటి సంవత్సరం రిక్వెస్ట్ ట్రాన్స్ఫర్ పెట్టుకుని మరల నల్గొండలో జాయిన్ అయింది. వచ్చిన జీతాన్ని పొదుపుగా వాడుకుంటూ, నల్గొండ శివారులో మూడు గదుల ఇల్లు కట్టింది. పిల్లల పెళ్లిళ్లకు ఫిక్స్డ్ డిపాజిట్లు చేసింది.</p>
                    <p>*****</p>
                    <p>ఒకరోజు ఉదయం రామలక్ష్మి ఇంటి ముందొక ట్రక్ ఆగింది. అందులో వచ్చిన కుర్రవాడు, రామలక్ష్మి వారిస్తున్న కూడా ఇంట్లోకి ప్రవేశించి ఇంట్లో ఉన్న కుక్కలను బంధించి ట్రక్కులో వేసేశాడు.</p>
                    <p>వ్యాక్సినేషన్ లేకుండా కుక్కలను పెంచుతున్నారని, వీధిలో వాళ్లు ఫిర్యాదు చేశారని,అందువల్ల కుక్కలను పట్టుకు పోతున్నామని గీరగా చెప్పి వెళ్లిపోయాడు. కుక్కలు దీనంగా అరుస్తుండడంతో కరిగి నీరైపోయింది రామలక్ష్మి.</p>
                    <p>బివిఎస్సి ఆఖరు సంవత్సరం చదువుతున్న జ్యోతి, సాయంత్రం ఇంటికి వచ్చి అమ్మ! కుక్కలేవే? అనడిగింది. జరిగింది చెప్పింది రామలక్ష్మి.</p>
                    <p>అట్లా ఎలా ఊరుకుంటావమ్మా? జంతు సంరక్షణ చట్టాల ప్రకారం ఇది అన్యాయం. ఇవాళ మా కాలేజీలో “విశాఖ సొసైటీ ఫర్ క్రూయల్టీ ఎగైనెస్ట్ అనిమల్స్” స్వచ్ఛంద సంస్థ వారు , మూగజీవాల సంరక్షణకున్న చట్టాలు, అవి పాటించకపోతే పడే శిక్షల గురించి చెప్పారు.</p>
                    <p>రేపే వెళ్లి మున్సిపాలిటీ వాళ్ళతో మాట్లాడదాం. మన కుక్క పిల్లల్ని తెచ్చేసుకుందాం! అంది ఆవేశంగా.</p>
                    <p>ఆ రోజు రాత్రి సీతాపతి గుర్తుకొచ్చాడు రామలక్ష్మికి.</p>
                    <p>“మనుషులకు కష్టమొస్తే ఇంకోరికి చెప్పుకుంటారే,
కానీ మాట రాని మూగ ప్రాణలకు కష్టమొస్తే, అవెల చెప్పుకుంటాయే? మనుషులం మనమే, వాటిని చూడాలి. అందుకే ఈ ఉద్యోగం ఇష్టంగా 
చేస్తున్నాననేవాడు”.</p>
                    <p>తాను చేయవలసిన పనేదో,సీతాపతి గుర్తు చేసినట్టు అనిపించింది రామలక్ష్మికి.</p>
                    <p>ఎదిగి వచ్చిన కూతురు సాయం రాగా, నల్గొండ మున్సిపాలిటీ అధికారులతో చిన్న యుద్ధమే చేసింది.రెండు రోజుల్లో తన మూడు కుక్క పిల్లల్ని మరలా వెనక్కి తెచ్చింది రామలక్ష్మి.</p>
                    <p>తమ కుక్క పిల్లల్ని తెచ్చేటప్పుడు, అక్కడ ముక్కుతూ ములుగుతున్న ఎన్నో కుక్కల్ని చూసేరు తల్లి కూతుళ్లు.</p>
                    <p>వాటి గురించి కూడా పోరాడి మరికొన్ని కుక్కల్ని విడిపించుకొచ్చారు.</p>
                    <p>నల్గొండ జిల్లాలో మొదటిసారిగా, ఎవరూ పట్టించుకోని మూగజీవుల కోసం పోరాటం చేసిన ఇద్దరు మహిళలంటూ పేపర్లలోనూ, టీవీలలోనూ విపరీతమైన కవరేజ్ రావడంతో, చిన్న చిన్న టీవీ చానల్స్ వాళ్ళు రామలక్ష్మితో ఇంటర్వ్యూలు మొదలు పెట్టేసారు.</p>
                    <p>రాష్ట్ర మూగజీవుల సంక్షేమ ప్రతినిధులు, రామలక్ష్మి సాహసాన్ని మెచ్చుకుంటూ, వారి సంక్షేమ సంఘాలలో చేరమంటూ ఫోన్లు చేయసాగారు.</p>
                    <p>అనుకోకుండ వచ్చి పడిన ఈ ప్రచారాన్ని, సావధానంగా ఆలోచించింది రామలక్ష్మి. 
 
ఇన్నాళ్లు తన దగ్గరున్న మూగ ప్రాణాల సంరక్షణే చూసింది,కానీ బయట మూగ జీవాల పరిస్థితి దారుణంగా ఉంది. ఇంట్లో తిరిగే పిల్లులను పట్టుకుని వాటి మాంసం అమ్ముకునే ముఠాలు కూడా తయారయ్యాయట.</p>
                    <p>స్థిరమైన నిర్ణయానికి వచ్చింది రామలక్ష్మి.</p>
                    <p>….</p>
                    <p>సీతా జీవకారుణ్య సంఘాన్ని స్థాపించి, తన భర్త పుట్టినూరు విజయపురి గ్రామంలో బీడు భూమి లీజుకు తీసుకుంది.నిరాదరణకు గురైన కుక్కలు, పిల్లులు, ఆవులు మొదలైన వాటికి ఆశ్రయం కల్పించింది.</p>
                    <p>వాటికి వ్యాక్సినేషన్లు, కుటుంబ నియంత్రణ ఆపరేషన్లు, పోషకాహారాలు అందించ సాగింది.ఐదేళ్లు తిరిగేసరికి వందల సంఖ్యలో అది మూగజీవాల సంరక్షణ కేంద్రంగా మారిపోయింది.</p>
                    <p>ఆమె సేవా భావం చూసి అనేక మంది ధన రూపేణా, సేవల రూపేణా సహాయం అందచేయ సాగేరు. ఆమె సేవలు పత్రికల్లోనూ సాంఘిక మధ్యమాల్లోనూ తరచు కనపడుతూ ఉండేవి.</p>
                    <p>ఈ క్రమంలో ఆఫీసులో రామలక్ష్మి సూపరిండెంట్ గా పదోన్నతి పొందింది.</p>
                    <p>నల్గొండ జిల్లా కలెక్టర్ గారు, రామలక్ష్మిని ఉత్తమ మూగ జీవుల సేవకురాలిగా గుర్తించి, రిపబ్లిక్ డే నాడు ప్రశంసా పత్రం అందజేశారు.</p>
                    <p>కొన్నేళ్ళకు</p>
                    <p>విజయపురిలో, పెద్దల సమక్షంలో, రామలక్ష్మి 
పెద్ద కూతురి “సీతారామ వెటర్నరీ క్లినిక్” ప్రారంభోత్సవం హడావుడిలో ఉండగా</p>
                    <p>అమ్మా! నీ మొబైల్ తెగ మొగుతోందే అంటూ ఫోన్ చేతికిచ్చింది రమణి.</p>
                    <p>“కంగ్రాట్యులేషన్స్” .. డిపార్ట్మెంటల్ ప్రమోషన్ కమిటీ 
నిన్ను ఆర్టీవో గా ప్రమోట్ చేయడానికి ఆమోదం తెలిపింది… అంటూ రిటైరయిన రామనాథం గారి ఫోన్…</p>
                    <p>“పల్లెటూరుదాన్ని! నన్ను అటెండర్ నుండి ఆర్.టీ.ఓ స్థాయికి తీసుకొచ్చేవా స్వామి! అనుకుంటూ రామలక్ష్మి, దేవుడిని తలచుకొని, సీతాపతి ఫోటోకి దండ వేసి, కొబ్బరికాయ కొట్టింది.</p>
                    <p>ఠప్పున పగిలిన కొబ్బరి కాయచిప్ప, పట్టు చీరలో మెరుస్తున్న రామలక్ష్మిని, కాంక్షగా విస్మయంగా చూస్తున్న పాత సర్పంచ్ మొహాన్ని గట్టిగా తాకింది. 
 
కథ అయిపోయింది.</p>
                    <p>స్వస్తి</p>
                    <p>రవి కావూరు….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>