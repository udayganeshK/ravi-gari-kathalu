<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>................................</title>
    <meta name="description" content="My first ఇంటర్వ్యూ:
................................
నిన్న నేను నా ఫ్రెండ్ పుంగనూరు నుంచి పీలేరు వస్తున్నాం దారిలో ఒక జ్యూస్ బండి కనపడింది.చుట్టు పక్కల ఎవరూ లేరు ఒక పిల్లాడు బండి కూర్చోడానికి చిన్న స్...">
    <meta property="og:title" content="................................">
    <meta property="og:description" content="My first ఇంటర్వ్యూ:
................................
నిన్న నేను నా ఫ్రెండ్ పుంగనూరు నుంచి పీలేరు వస్తున్నాం దారిలో ఒక జ్యూస్ బండి కనపడింది.చుట్టు పక్కల ఎవరూ లేరు ఒక పిల్లాడు బండి కూర్చోడానికి చిన్న స్...">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">................................</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">family</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>My first ఇంటర్వ్యూ:
................................
నిన్న నేను నా ఫ్రెండ్ పుంగనూరు నుంచి పీలేరు వస్తున్నాం దారిలో ఒక జ్యూస్ బండి కనపడింది.చుట్టు పక్కల ఎవరూ లేరు ఒక పిల్లాడు బండి కూర్చోడానికి చిన్న స్టూల్ అంతే అతని వయసు సుమారు 12-14 ఉండచ్చేమో..</p>
                    <p>జ్యూస్ అయితే చెప్పాను రెండు..కానీ మొదటి సారి చిన్న ఇంటర్వ్యూ స్టార్ట్ చేసాను ఆ పిల్లాడితో</p>
                    <p>ప్ర : ఏ ఊరు మీది?? ఒక్కడే ఉంటావా??</p>
                    <p>జ : UP సార్.. ఇక్కడ నేనొక్కడ్నే ఉంటాను.. కానీ మా అన్న నాన్న ఇంకో ఇద్దరు ఉన్నారు మా ఊరి నుంచి వచ్చి కానీ ఇప్పుడు సీజన్ కాదు కాబట్టి వాళ్ళు ఊరికి వెళ్ళిపోయారు మేము ముగ్గురం మాత్రం ఉన్నాము</p>
                    <p>ప్ర : రోజూ ఉంటావా ఇక్కడే?? ఒక్కడే భయం వెయ్యదా ఎలా టైమ్ పాస్ అవుతుంది నీకు??</p>
                    <p>జ: రోజూ పొద్దున్నే 8 నుంచి సాయంత్రం 6 వరకు ఉంటాను సార్.. భయం ఏమి ఉండదు సార్ అలవాటైపోయింది.. బోర్ ఎందుకు సార్ మీలాగా రోడ్డు మీద వెళ్తూ ఉంటారు కదా వాళ్ళే నాకు తోడు.. అప్పుడప్పుడు మీలా ఆపుతారు జ్యూస్ తాగుతారు అదే నాకు ఆదాయం</p>
                    <p>ప్ర : ఈ బండిని రాత్రి ఎక్కడ పెడతావు?? మీ ఇల్లు ఎక్కడుంది??</p>
                    <p>జ : కిలోమీటర్ దూరంలో ఒక పల్లె ఉంది కదా అక్కడ వరకు తోసుకెళ్ళి కట్టేస్తాను. మా అన్న వస్తే ఆటోలో కల్లూరులో ఉన్న మా ఇంటికి వెళ్తాను..తినేసి పనుకోని మళ్లీ పొద్దున్నే 8 గంటలకి ఇక్కడుంటాను</p>
                    <p>ప్ర : రోజుకి ఎంత సంపాదిస్తావు??</p>
                    <p>జ : అటు ఇటు రోజుకి 1000 రూపాయలు వస్తాయి సార్.. సీజన్ లో 1500 కూడా వస్తాయి.చలి కాలం 500-600 కి తగ్గుతుంది.</p>
                    <p>అంతలో జ్యూస్ రెఢీ చేసాడు తాగాను బాగుందని ఇంకో రెండు గ్లాసులు చెప్పాను.. మొత్తం 120 అన్నాడు 4 జ్యూసులు.. ఫోన్ పే ఉందా అంటే స్కానర్ చూపించి ఇది ఉంటే ఉన్నట్లే కదా అన్నాడు చమత్కారంగా.డబ్బులు వేసి ఇంటర్వ్యూ కొనసాగించా</p>
                    <p>ప్ర : పండ్లు ఎక్కడనుంచి తెస్తావు?? ఎంత పడుతుంది?? ఎంత లాభం వస్తుంది??</p>
                    <p>జ : మా నాన్న తిరుపతి నుంచి తెస్తాడు.ఒక బ్యాగ్ పండ్లు 700 సార్.. చక్కెర 200.. ఒక బ్యాగ్ పండ్లతో 40 జ్యూస్లు వస్తాయి.. ఎంతైంది సార్?? 900 కదా.. ఆ నా తిండి ఖర్చు 50 మర్చిపోయా అది కూడా లెక్కేయండి..</p>
                    <p>ప్ర : అంటే 40 X 30 = 1200 వస్తే ఖర్చులు 950 .. కాబట్టి 1200 మైనస్ 950 = 250 అంటూ calculator చూపించా</p>
                    <p>జ : ఎంతొచ్చింది సార్ 250 కదా ఒక్కోసారి మంచి పండ్లు వస్తాయి జ్యూస్ ఎక్కువ వస్తుంది. సీజన్లో పండ్ల rate తగ్గుతుంది అప్పుడు ఎక్కువ లాభం వస్తుంది.. సుమారుగా 250- 350 లాభం ఒక బ్యాగ్ పండ్లతో..</p>
                    <p>ప్ర : అంటే రోజుకి నాలుగు బ్యాగులు ఐపోతాయా?? 1000 లాభం రావాలంటే??</p>
                    <p>జ: అన్ని రోజులు మంచి రోజులు ఎందుకు అవుతాయి సార్.. ఒకరోజు రెండు బ్యాగులు ఇంకొరోజు నాలుగు బ్యాగులు అమ్ముతా 500 నుంచి 1000 అయితే వస్తుంది సార్ కచ్చితంగా</p>
                    <p>ప్ర : ఊరికి వెళ్ళవా నువ్వు?? అయినా ఒక్కడే ఉంటావు చేతిలో ఫోన్ కూడా లేదే ఎలా ఉంటున్నావు??</p>
                    <p>జ: సంవత్సరంలో ఒకటి రెండు సార్లు వెళ్తాము సార్. ఫోన్ లేదు సార్.అన్నట్లు మర్చిపోయా ఫోన్ ఇవ్వండి మా అన్నకి ఒక సారి ఫోన్ చేసుకుని ఇస్తాను.ఒక్కడే అంటే తప్పదు సార్ డబ్బులు కావాలంటే ఉండాలి.. నేను ఇక్కడ మా అన్న ఊరికి ఇంకో పక్కన ఉంటాడు</p>
                    <p>ప్ర : చదువుకునే వయసులో ఇలా పని చేస్తున్నావు ఎందుకు?? చదువుకోవాలని లేదా??</p>
                    <p>జ : ఉంటుంది సార్ అంతకన్నా ముందు రోజు గడవాలి కదా సార్ మాకు.. ఇంట్లో అందరూ పిల్లలతో సహా పని చేస్తేనే ఆరోజుకి అందరికీ అన్నం వస్తుంది.. అయినా చదివినా డబ్బుల కోసమే కదా.. నేను ఇప్పుడే చేస్తున్నా ఆ పని</p>
                    <p>ప్ర : ఈరోజు ఫ్రెండ్షిప్ డే అని తెలుసా??Happy Friendship day రా చిన్నొడా. అవును నీ ఫ్రెండ్స్ ఎవరు??</p>
                    <p>జ : ఈ రోడ్డులో ఒక్కడే ఉంటాను. రోజూ ఇక్కడే ఉంటాను..స్కూల్ కి వెళ్ళను నాకెవరుంటారు సార్ ఫ్రెండ్స్.. చెప్పాలంటే ఇవే ఈ పండ్లే నా ఫ్రెండ్స్ నాతో ఉండేది ఇవే కాబట్టి.వీటి తొక్క తీస్తూ వీటితోనే మాట్లాడుతుంటా.అయినా మాకేం ఫ్రెండ్స్ మాకేం స్కూల్ సార్. పని చేస్తే డబ్బులు వస్తాయి.. డబ్బులు వస్తే ఆరోజుకి తిండి వస్తుంది. ఇంతే సార్ నా జీవితం</p>
                    <p>మళ్లీ కలుద్దాం అని కార్ ఎక్కాను.. అతను చాక్ తో చక చక పండ్లని రెఢీ చేసే పనిలో పడిపోయాడు
......................
Dr రూపేష్ కుమార్ రెడ్డి
రిషి హాస్పిటల్
పీలేరు</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>