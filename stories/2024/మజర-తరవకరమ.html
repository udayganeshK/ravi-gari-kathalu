<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>మేజర్ త్రివిక్రమ్ - రవి గరి కథలు</title>
    <meta name="description" content="మేజర్ త్రివిక్రమ్.">
    <meta property="og:title" content="మేజర్ త్రివిక్రమ్ - రవి గరి కథలు">
    <meta property="og:description" content="మేజర్ త్రివిక్రమ్.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">మేజర్ త్రివిక్రమ్</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>మేజర్ త్రివిక్రమ్.</p>
                    <p>అది కాశ్మీర్లో భారత్ పాకిస్తాన్ సరిహద్దుల్లో, భారత సైనిక స్థావరం.</p>
                    <p>మన దేశ సరిహద్దులను సరిహద్దు రక్షణ దళం { BSF} మాములుగా గస్తీ కాస్తూ ఉంటుంది.ఉద్రిక్తతలు చెలరేగే ప్రాంతాలలో భారత సైన్యం, తన సాయుధ సంపత్తితో రక్షణ కల్పిస్తూ ఉంటుంది .</p>
                    <p>రాత్రి పదయింది. పారా స్పెషల్ ఫోర్సెస్ యూనిట్ కార్యాలయములోంచి మేజర్ త్రివిక్రమ్ బయటకు వచ్చేడు. శరత్కాల చంద్రుడు ఆకాశంలో కాంతులీనుతున్నాడు. “చలి కాలం ప్రవేశిస్తోంది” అనుకున్నాడు.</p>
                    <p>చలి కాలం తలచుకోగానే, దూరంగా కనపడుతున్న హిమాలయాలు , మంచులో తడిసి ముద్దయ్యే వృక్షాలు, వృక్షాలు చాటుగా రాత్రి వేళ మన దేశంలోకి జొరబడ్డానికి ప్రయత్నించే పాక్ ఉగ్రవాదులు గుర్తుకొచ్చారు త్రివిక్రమ్ కి.</p>
                    <p>అసంకల్పితంగా కఠినమైన స్పెషల్ ఫోర్సెస్ శిక్షణలో రాటు తేరిన అతని చేయి, తన 9 ఎంఎం పిష్టల్ మీద గట్టిగా బిగుసుకుంది.</p>
                    <p>***</p>
                    <p>మర్నాడు దసరా ఉత్సవాల సందర్భంగా సర్వ ధర్మస్థల్ లో 
(సైనిక స్థావరంలో అన్ని మతాలు వాళ్ళు ప్రార్ధనలు చేసుకునే ప్రాంతం) 
త్రివిక్రమ్, అమ్మవారికి నమస్కారం చేసుకొని బయటికి వస్తుండగా, తమ యూనిట్ కే చెందిన బషీర్ అహ్మద్, మేజర్ సాహెబ్ ! “ఆప్ కే లియే ఏక్ తోఫా” అంటూ కాశ్మీర్ వాల్నట్ కలపతో చేసిన తాజ్ మహల్ ప్రతిమను బహుకరించాడు.</p>
                    <p>చాలా బావుంది బషీర్. ఇంత అందంగా ఎలా చేయగలిగావు అన్నాడు త్రివిక్రమ్.</p>
                    <p>సాబ్! మాది కాశ్మీరీ కలప కళాకారుల కుటుంబం. మాకు ఇక్కడ దొరికే వాల్ నట్ కలపతో అందమైన కళాకృతులను చేసే రివాజు తరతరాలుగా ఉంది.నేను ఫౌజ్ లోకి రాక ముందు కళాకృతులను చేస్తూ ఉండేవాడిని. టైము దొరికితే ఇలా చేస్తూ వుంటాను అన్నాడు.</p>
                    <p>ఇప్పుడు ఆ కళాకారులు ఉన్నారా అన్నాడు త్రివిక్రమ్.</p>
                    <p>“లేదు మేజర్ సాబ్” ! ఇక్కడ నిరంతర ఘర్షణల వల్ల వేలాది కళాకారులు కాశ్మీర్ వదిలి ఇతర ప్రాంతాలలో తలదాచుకుంటున్నారు</p>
                    <p>అవును! ఈ పాక్ ముష్కరుల దురాగతాలు బయట ప్రపంచానికి కొంతే తెలుసు అనుకున్నాడు త్రివిక్రమ్</p>
                    <p>****</p>
                    <p>అవతల సరిహద్దులో పాకిస్తాన్లోని ఇఫ్తికరబాద్ పట్టణంలో, విశాలమైన ప్రాంగణంలో ముగ్గురు మనుష్యుల మధ్య కూర్చుని మాట్లాడుతున్నాడు. భారత్ వెతుకుతున్న రెండవ అతి పెద్ద ఉగ్రవాది హఫీద్ మహమ్మద్ హాఫిజ్.</p>
                    <p>శీతాకాలం వస్తోంది. ఈసారి జరగబోయే ఆపరేషన్లో స్వయంగా పాల్గొంటాను. మన దుష్మన్ దేశం రిపబ్లిక్ డే నాడు, పాకిస్తాన్ తడాఖా అంటే ఏమిటో చూపిస్తాను. నా దెబ్బకి ‘ఇన్షా అల్లా” వందలాది మంది ఖతం కావాలి. మన దేశం అంటే దడ పుట్టాలి అన్నాడు హఫీజ్ తన గెడ్డం నిమురుకుంటూ.</p>
                    <p>“అక్మల్” జుబేదాకి మాత్రం నేను వస్తున్నట్లు తెలియకూడదు. హటాత్తుగా ఎదురుపడి ఆమెను నా దానిగా చేసుకోవాలి అన్నాడు హాఫిజ్ గుంభనంగా నవ్వుతూ.</p>
                    <p>అలాగే “అబ్బా జాన్” అన్నాడు అక్కడ ఉన్న అక్మల్ తడబడుతూ.</p>
                    <p>****</p>
                    <p>రెండు రోజుల తర్వాత మేజర్ త్రివిక్రమ్ ఆర్మీ హెడ్ క్వార్టర్స్ న్యూఢిల్లీలో జరిగిన అత్యవసర సమావేశానికి వెళ్ళేడు.</p>
                    <p>సమావేశం చివరిలో భారత ముఖ్య సైనికాధికారి, రానున్న శీతాకాలంలో ఆర్మీ ఇంటెలిజెన్స్ వారి కందిన సమాచారం ప్రకారం,భారత్ వెతుకుతున్న రెండవ ముఖ్య 
ఉగ్రవాది అసిఫ్ మహమ్మద్ హఫీజ్ మన దేశంలో రాబోయే రిపబ్లిక్డే పెరేడ్ నాడు పెను విధ్వంసం సృష్టించడానికి సిద్ధమవుతున్నట్టు సమాచారముందని, స్థానిక ఇంటిలిజెన్సీ వ్యవస్థను అప్రమత్తం చేసి సరిహద్దు వెంబడి నిఘా పెంచాలని, అతని రాకపోకల వివరాలు సేకరించి అతను భారతదేశంలోకి అడుగుపెట్టగానే Dead or alive గా పట్టుకోవాలని ఆదేశించారు.</p>
                    <p>***</p>
                    <p>సమావేశం నుంచి తిరిగి వచ్చిన మేజర్ త్రివిక్రమ్ మదిలో అనెక్ ఆలోచనలు మెదలసాగాయి..</p>
                    <p>ఉగ్రవాది హఫీజ్, తమ యూనిట్ పనిచేస్తున్న సరిహద్దు దాటి, మనదేశంలోకి ప్రవేశించే అవకాశాలే ఎక్కువ. హఫీజ్ కదలికలు తెలుసుకోవడం చాలా ముఖ్యం.</p>
                    <p>అవసరానికి ఉపయోగపడే సమాచార వ్యవస్థని ఆక్టివేట్ చేయాలనుకుంటూ నిద్రపోయాడు మేజర్ త్రివిక్రమ్.</p>
                    <p>తెల్లవారుతుండగా చటుక్కున మెరుపులాంటి ఆలోచన వచ్చింది త్రివిక్రమ్ కి. సన్నగా హమ్ చేస్తూ పక్క నుంచి లేచాడు.</p>
                    <p>దసరా నాడు తాజ్ మహల్ ప్రతిమను బహుకరించిన బషీర్ అహ్మద్ ను పిలిచాడు.</p>
                    <p>వెంటనే హాజరయిన బషీర్ అహ్మద్ తో, బషీర్ మీరు నాకోక “ అజ్మీర్ దర్గా” కలప
ప్రతిమను రేపు ఉదయం లోగా తయారు చేసి ఇవ్వగలరా అన్నాడు త్రివిక్రమ్.( రాజస్థాన్లో అజ్మీర్ షరీఫ్ దర్గాను,పాకిస్తానీలు పెద్ద ఎత్తున సందర్శిస్తూ ఉంటారు.)</p>
                    <p>“అలాగే మేజర్ సాబ్”. సమయం తక్కువ. అయినా రాత్రంతా కూర్చుని ప్రతిమను సిద్ధం చేస్తాను అన్నాడు బషీర్.</p>
                    <p>“ఆ ప్రతిమ పెట్టబడిన చోట జరిగే సంభాషణాలన్ని వెంటనే మనకి చేరాలి” 
‘దానికి మీరేం చేస్తారు బషీర్’ ? అన్నాడు త్రివిక్రమ్.</p>
                    <p>అర్థమైంది మేజర్ సాబ్. ఆ ప్రతిమలో అతి సూక్ష్మమైన మైక్రోఫోన్ ని అమర్చాలి అన్నాడు బషీర్.</p>
                    <p>“గుడ్ బషీర్!” అందులో మనం మైక్రోఫోన్ పెట్టినట్లు ISI కు కూడా తెలియకూడదన్నాడు త్రివిక్రమ్.</p>
                    <p>‘ముజే పర్ భరోసా రక్నా మేజర్ సాబ్” 
మా పూర్వీకులు ఇటువంటివి రాజుల జమానాలో ఎన్నో చేసేరు. రేపు మీరే చూద్దురు గాని అన్నాడు.</p>
                    <p>మర్నాడు ఉదయం పది గంటల సమయంలో “జైహింద్ సర్” అంటూ బషీర్ దర్గా ప్రతిమను అందజేసి, ఒక సారి చెక్ చేయించండి సాబ్ అన్నాడు.</p>
                    <p>త్రివిక్రమ్ సిగ్నల్స్ వాళ్లని ముందే రప్పించాడు. వాళ్ల పరీక్షలో దర్గా ప్రతిమ 
తన చుట్టు వంద మీటర్ల దూరంలో శబ్దాలని గ్రహించి వాటిని రీ ట్ట్రాన్స్మిట్ చేయగలుగుతోంది. దర్గా శిఖరం పైనున్న కలపతో చేసిన మినరట్ కర్రపుల్ల ఆ శబ్దాలను ఇముడ్చుకుని, సిగ్నల్ వ్యవస్థ ద్వారా తిరిగి ట్రాన్స్మిట్ చేయగలుగుతొంది.</p>
                    <p>“వెరీ గుడ్ బషీర్ భాయ్”. “మీ పనితనానికి జోహార్లు”. ఇక మీ పెద్ద తాత గారి మనవడు… అదే అక్మల్ నీ యాక్టివేట్ చేయండి. రేపు రాత్రి మఫ్టీలో మీ ఇంటికి వస్తాను. అక్మల్ తో మాట్లాడదాం అన్నాడు త్రివిక్రమ్.</p>
                    <p>“జరూర్ సర్” అంటూ వెళ్లిపోయాడు బషీర్.</p>
                    <p>****
 
 మర్నాడు రాత్రి మారువేషంలో ఉన్న త్రివిక్రమ్ ను కలప వ్యాపారస్తుడిగా, అక్మల్ కి పరిచయం చేసాడు బషీర్.</p>
                    <p>“అక్మల్ జీ షుక్రియా”! మీ హఫీజ్ సాబ్ కి అజ్మీర్ దర్గా అంటే చాల గౌరవమని తెలుసు. ఈ దర్గా ప్రతిమ వారికి బహుమతిగా ఇవ్వండి.దానివల్ల మాకు వ్యాపారం పెరగాలన్నాడు.</p>
                    <p>బషీర్ అక్మల్ తో, “అక్మల్ బేటా, సునో”.. మీ చెల్లి మెడిసిన్ చదువుకు సాయం చేస్తున్నది ఈ జనాబ్ సాహెబే. వారి వ్యాపారం పుంజుకుంటే ఆయన ఇంకా సహాయం చేయగల సమర్థులు అన్నాడు.ఈ ప్రతిమ ఎప్పుడు హాఫిజ్ దగ్గరే ఉండేటట్టు పెట్టు అన్నాడు.</p>
                    <p>“ షుక్రియ సాబ్”. మీ సాయం ఎప్పటికీ మర్చిపోలేను. మీరు చెప్పినట్లే చేస్తాను అన్నాడు అక్మల్.</p>
                    <p>త్రివిక్రమ్ వెళ్లిపోయిన తర్వాత బషీర్, అక్మల్ తో చూడు అక్మల్! హఫీజ్ భాయితో చల జాగ్రత్తగా ఉండాలి. ఏ మాత్రం అనుమానం రాకూడదు. వస్తే ముందు నీ ప్రాణాలు తర్వాత,నీ కుటుంబ సభ్యుల ప్రాణాలు ఎవరూ కాపాడలేరు అన్నాడు.</p>
                    <p>“అలాగే అన్నయ్య గారు” అంటూ వెళ్ళిపోయేడు అక్మల్.</p>
                    <p>****</p>
                    <p>వారం రోజుల తర్వాత త్రివిక్రమ్ కార్యాలయంలో సిగ్నలింగ్ ఆపరేటర్, త్రివిక్రమ్ దగ్గరికి గబ గబ వచ్చాడు.</p>
                    <p>“మేజర్ సాబ్” ఈ సంభాషణలు చూడండి అంటూ హఫీజ్ ఇంట్లో జరిగిన సంభాషణలు చూపించ సాగేడు.</p>
                    <p>హఫీజ్ సాహెబ్: ఈ అజ్మీర్ దర్గా ప్రతిమ చాలా బాగుంది. ఎక్కడిది?</p>
                    <p>హఫీజ్: రసూల్ భాయ్. ఇది అక్మల్ బేటా ఇచ్చింది.</p>
                    <p>అలా మొదలైన సంభాషణలు, చివరికి వచ్చేసరికి , క్రిస్మస్ మర్నాడు హఫీజ్ భారత్ సరిహద్దు గ్రామంలో ఉన్న జుబేదా ఇంటికి రానున్నట్టు, అక్కడ కొంతకాలం వున్న తర్వాత ఢిల్లీలో ప్రవేశించి తన స్లీపర్ సెల్స్ ను ఆక్టివేట్ చేసి, వారు ప్రేక్షకులలో ప్రవేశించి రిపబ్లిక్ పెరేడ్లో విధ్వంసం సృష్టించి జన నష్టం కలిగించడానికి ప్రణాళిక సిద్ధం చేసినట్లు తెలుసుకున్నారు.</p>
                    <p>తనకు చేరిన రహస్య సమాచారాన్ని తన పై అధికారులకు తెలియచేసేడు మేజర్ త్రివిక్రమ్. ఆపరేషన్ “బ్యాడ్ ఫిష్” రూపుదిద్దుకుంది. మేజర్ త్రివిక్రమ్ ఆధ్వర్యంలో 6 గురు సభ్యుల పారా స్పెషల్ ఫోర్సెస్ బృందం రంగంలోకి దిగింది.</p>
                    <p>క్రిస్మస్ కు పది రోజులు ముందే, రెక్కి తరువాత జూబేదా చుట్టూ ఉన్న ఇళ్లలో బంధువుల ముసుగులో మిలిటరీ ఇంటెలిజెన్స్ అధికారులు రహస్యంగా ప్రవేశించారు.</p>
                    <p>క్రిస్మస్ మర్నాడు తెల్లవారుజామున పాక్ కరుడుగట్టిన ఉగ్రవాది హఫీద్ మహమ్మద్ హాఫిజ్ ఇద్దరు సహాయకులతో కలిసి జుబేదా ఇంట్లోకి ప్రవేశించాడు.</p>
                    <p>జుబేదా బెడ్ రూమ్ నేరుగా కనపడే ఇంట్లో మేజర్ త్రివిక్రమ్ బృందం హఫీజ్ ను మట్టు పెట్టడానికి సిద్దంగా ఉన్నారు.</p>
                    <p>ఉదయం 7 గంటల సమయంలో హఫీజ్ జుబేదాల మధ్య వాదులాట జరిగింది. సద్దుమణిగిన తర్వాత బాత్రూంలోకి వెళ్లాడు హఫీజ్.</p>
                    <p>ఈ లోగా హఫీజ్ ఇద్దరు సహాయకులు ఇంటి బయటకి ఆయుధాలతో బయటకు వచ్చారు చుట్టుపక్కల ఇళ్ళను అనుమానంగా చూడసాగారు.</p>
                    <p>త్రివిక్రమ్ తన బృంద సభ్యులకు సైగ చేశాడు. ఆ ఇద్దరు మరు క్షణంలో నేల కూలేరు. 
ఆ శబ్దం వినిపించిందేమో! హఫీజ్, ఒంటికి సగం చుట్టుకున్న తువ్వాలుతో బయటకు వచ్చాడు.</p>
                    <p>త్రుటిలో నిర్ణయం తీసుకున్నాడు త్రివిక్రమ్, అతని స్నైపర్ రైఫిల్ నుండి దూసుకెళ్లిన బుల్లెట్ హఫీజ్ గుండెలను చీల్చేసింది. 
 
 క్షణాల్లో వేరే దిక్కు నుండి ప్రవేశించిన రక్షణ దళాలు జుబేదా ఇంట్లోకి ప్రవేశించి అందర్నీ చుట్టుముట్టి స్వాధీనం చేసుకున్నారు.</p>
                    <p>టార్గెట్ ఎలిమినేటెడ్ అని చెబుతుండగానే త్రివిక్రమ్ కళ్ల ముందు విస్పోటనం. హఫీజ్ మనుషులు ప్రయోగించిన రాకెట్ గ్రెనేడ్ త్రివిక్రమ్ బృందం ఉంటున్న ఇంటిని నేలమట్టం చేసింది. బషీర్ తో సహా ఇద్దరు చనిపోగా మిగిలిన వారు త్రీవ్ర గాయాలు పడ్డారు.</p>
                    <p>నెల రోజుల తరువాత, ఆర్మీ ఆసుపత్రిలో బెడ్ మీదున్న మేజర్ త్రివిక్రమ్, టీవీలో రిపబ్లిక్ డే జెండాను చూసి సెల్యూట్ చేయబోయాడు. తెగిపోయిన అతని కుడి చేయి లేవలేదు. కన్నీరు చిప్పిలుతుండగా “ జై హింద్” అంటూ బిగ్గరగా అరిచేడు.</p>
                    <p>****</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>