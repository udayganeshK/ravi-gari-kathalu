<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>మదనిక ఫర్ పొడ్ కాస్ట్ - రవి కావూరు కథలు</title>
    <meta name="description" content="హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను.">
    <meta property="og:title" content="మదనిక ఫర్ పొడ్ కాస్ట్ - రవి కావూరు కథలు">
    <meta property="og:description" content="హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">మదనిక ఫర్ పొడ్ కాస్ట్</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>హాల్లో.. అందరికీ నమస్కారమండి. నేను మీ రవి కావూరు. ఎప్పటిలాగే ఇవాళ కూడా మీకు ఒక కొత్త కథ చెబుదామని మీ ముందుకు వచ్చాను.</p>
                    <p>ఈసారి చెప్పబోయేది రాజుల కాలపు నాటి కథ</p>
                    <p>కథ పేరు</p>
                    <p>మదనిక</p>
                    <p>ఇక కథలోకి వెళిపోదామా..</p>
                    <p>ఆది సింహపురి సామ్రాజ్యము దానీ రాజధాని పేరు సుకేసుపురం.</p>
                    <p>మదనిక.</p>
                    <p>ఈమె సుకేసన మహారాజుగారి పట్టపురాణి దేవదేవి మహారాణిగారి అంతఃపురంలో ముఖ్య పరిచారికగా అంతఃపుర విధులు నిర్వహిస్తోంది</p>
                    <p>ప్రతి రోజు తెల్లావారక ముందే నిద్ర లేవడం, స్నానాదులు పూర్తిచేసుకుని, తనకున్న మంచి వస్త్రాలు ధరించి, మహారాజు గారి విశాలమైన కోట లోపలే తన ఇంటి నుండి క్రోసు దూరాన్ని ( సుమారు రెండు కిలోమీటర్ల లోపు) నడుచుకుంటూ,రాజభవనపు మూడు ద్వారాలలో మొదటి ప్రవేశద్వారం వద్ద, ఆ రోజుకు ఇవ్వబడిన రహస్య సంకేతాన్ని, అక్కడున్న ప్రధాన కాపాలదారుకి సంజ్ఞలతో తెలియచేసి లోపలికి ప్రవేశిస్తుంది.</p>
                    <p>ఆ తరువాత 
పరిచారికలందరు, ప్రతిరోజు దుస్తులు మార్చుకునే వస్త్రశాలలోకి ప్రవేశించి, ఆ రోజుకు నిర్దేశించబడిన వస్త్రాలు, ఆభరణాలు ధరించి, అవి, ముఖ్య కాపలాదారు, &#x27;అతిర&#x27; కి చూపించి, మహారాణి దేవదేవిగారి ,ఆంతరంగిక మందిరానికి అనుకుని ఉన్న, పరిచారికల మందిరంలోకి ప్రవేశిస్తుంది.</p>
                    <p>ఆ రోజు, మహారాణి దేవదేవి దినచర్య తెలుసుకొని, ఆ దిన చర్య ప్రకారం మహారాణి గారి వెంట ఉండి అన్ని కార్యక్రమాలు సజావుగా జరిగేలా చూసుకోవడం మదనిక పని.</p>
                    <p>మహారాణి దేవదేవిది సహజంగానే నెమ్మది స్వభావం, కానీ అనుకున్నది అనుకున్నట్లు జరగక పోతే చికాకు పడి పోతుంది.అందుచేత మదనిక ఇతర పరిచారకులు అను క్షణం అప్రమత్తంగా ఉంటారు.</p>
                    <p>ఆ రోజు మహారాణి గారి దినచర్యలో, మహారాణి దేవదేవి వారు ,రాజు గారి సభ ముగిసిన తర్వాత, మహారాజు గారిని, అంతఃపురంలో, వారి ఆంతరంగిక మందిరంలో కలుసుకోవలసి ఉంది.</p>
                    <p>సుకేసన మహారాజు గారు మహారాణి వారికి ఆ రోజు గడియ కాలం కేటాయించారు. మహారాజు గారి దర్శన అనంతరం మహారాణి గారు మళ్ళ సాయంత్రం మునిమాపు వేళ,ఉద్యానవనంలో కొంతసేపు విహరించి, పల్లకిలో, సుకేసు రాజ వంశస్థుల కులదైవమైన వేణు గోపాల స్వామి వారి ఆలయ దర్శన చేసుకుని తిరిగి అంతః పురం చేరుకుంటారు.</p>
                    <p>అంతఃపుర నిబంధనల ప్రకారం, మహారాణి వారి ఆలయ దర్శనం పూర్తి కాగానే మదనిక ఇక అంతః పురంలోకి వెళ్లకుండా, మహారాణి దేవదేవి దగ్గర సెలవు తీసుకుని నేరుగా ఇంటికి చేరుకోవచ్చు.</p>
                    <p>ఆ రోజు మహారాజు గారి దర్శనం పూర్తయ్యాక తిరిగి వచ్చిన మహారాణి దేవదేవి మొహం లో ఏదో ఆందోళన కనపడింది మదనికకి. ఆ సాయంత్రం ఉద్యానవనంలో కూడా అలానే ఉన్నారు మహారాణి వారు.</p>
                    <p>కారణం ఏమై ఉంటుంది ఏదైనా రాజ్య సంబంధమైన విషయమా? ఈ సమయంలో మహారాణి వారిని కారణం అడిగే ధైర్యం లేకపోయింది మదనికకు.</p>
                    <p>మహారాణి గారి ఆలయ సందర్శనం ఎంత వేగంగా ముగుస్తుందని మదనిక ఆ రోజు ఎదురు చూడ సాగింది.</p>
                    <p>ఎందుకంటే కిందటి వారం, ఇంటికి వెళ్ళే దారిలో జరిగిన అనుభవం తిరిగి ప్రాప్తిస్తుందా? అనే తియ్యటి వూహ మదనికను పరవశురాలిని చేస్తోంది .</p>
                    <p>ఎట్టకేలకు మహారాణి గారి ఆలయ సందర్శన పూర్తయిన తర్వాత తన ఇంటికి బయలుదేరింది మదనిక</p>
                    <p>ఆలయం దాటి, నగరంలోకి ప్రవేశించడానికి ముందు చిన్న అడవిని దాటుతున్నప్పుడు ఆమెకు ఈ మధ్యనే పరిచయమైన సుగంధ పరిమళం ఆమెను తాకింది. మదనిక శరీరం పరవశానికి లోనైంది.</p>
                    <p>దృఢమైన బాహువులు ఆమెను వెనుక నుంచి చుట్టుకొని మదనిక కన్నులను మూసి వేశాయి.</p>
                    <p>చాలు చాలు! నీ పరాచికాలు. దుష్యంత నన్ను విడువుము అంది మదనిక.</p>
                    <p>అప్పుడే ఇంటికా . కొంత సేపు నాతో ముచ్చట్లు చెప్పవచ్చు కదా అన్నాడు దుష్యంతుడు</p>
                    <p>రాణివాసం లో పనిచేసే వాళ్లం! మా దగ్గర ఏముంటాయి ముచ్చట్లు దుష్యంత? అంది మదనిక.</p>
                    <p>మహారాణిగారి ముఖ్య సఖివి నువ్వు! నీకు తెలియని విషయాలు ఉంటాయా అంటూ, అది సరే గాని!. నీతో ఒంటరిగా గడిపే దెప్పుడు? నీ ఇల్లు చూసే భాగ్యం ఎప్పుడు కలిగిస్తావు నాకు? అన్నాడు దుష్యంతుడు.</p>
                    <p>సమయం రావాలి కదా!దుష్యంత! నాకు కూడా నీతో మన చిన్ననాటి ముచ్చట్లు చెప్పుకోవాలని వుంది. 
ఈ వసంత నవరాత్రులలో మన కలయిక అవశ్యం జరుగుతుంది దుష్యంతా! అంది మదనిక.</p>
                    <p>ఆ శుభ తరుణం కోసం వేయి కన్నులతో ఎదురు చూస్తున్నాను మదనిక అంటూ దుష్యంతుడు</p>
                    <p>జనవాసాలలోకి ప్రవేశిస్తునాము మదనిక ! ఇంకా సెలవు!. మరలా ఎప్పుడు మన కలయిక 
అన్నాడు ? దుష్యంతుడు.</p>
                    <p>రాబోయే ఉగాది పర్వదినం లోపునే అంది మదనిక. చీకట్లో కలిసిపోయేడు దుష్యంతుడు.</p>
                    <p>దుష్యంతుని తలంపులతో నగరంలోకి ప్రవేశించింది మదనిక. అయితే ఆ చీకట్లో దుష్యంతుడు దగ్గర నుండి జారిపోయిన ఒక తోలుతిత్తిని మాత్రం భద్రంగా కొంగులో దాచింది మదనిక.</p>
                    <p>వీధుల్లో రాత్రి దీపాలు వెలిగిస్తునారు. అందరి ఇళ్లను , పూల దండల తోరణాలతో అలంకరిస్తున్నారు.</p>
                    <p>ఓహో! ఇవాళ నుండి కాబోలు వసంత నవరాత్రుల ప్రారంభం.రాబోయే తొమ్మిది దినాలు,నగరం అంత శోభాయమానంగా ఉంటుంది. కోటలోనూ పండుగ సంబరాలు అంబరాన్ని తాకేలా ఉంటాయి అనుకుంటూ గృహంలోకి అడుగు పెట్టింది మదనిక.</p>
                    <p>చూస్తుండగానే వసంత నవరాత్రులు పూర్తి కావచ్చాయి మరునాడే ఉగాది పండుగ.</p>
                    <p>ఆరోజు సాయంత్రం యధావిధిగా మహారాణి వారు,
వారి కుల దైవమైన వేణు గోపాల స్వామి వారి దర్శనం చేసుకున్నారు. రాజ్య సంక్షేమం కోసం విశేష పూజలు జరిపించారు. ఆలయ పూజారి వసంత చార్యులవారు గంభీర స్వరంతో మహారాణి వారికి వేద ఆశీర్వచనం కూడా ఇచ్చారు..</p>
                    <p>మహారాణి దేవదేవివారి పల్లకి అంతఃపురం వైపు బయలుదేరింది</p>
                    <p>మదనిక తన గృహం వైపు బయలు దేరింది. అడవి ప్రదేశం దగ్గరకు రాగానే దుష్యంతుని పరిమళం మదనికను చుట్టుముట్టింది. మదనిక పెదవులపై చిరునవ్వు కదలాడింది.</p>
                    <p>ప్రియ దుష్యంత! మనం ఎదురు చూస్తున్న రోజు ఆసన్నమైంది. నా ప్రియ మిత్రునితో కలయిక నేడే. 
నేటి రాత్రి మూడవ జామున నా గృహం, నీకోసం ఎదురు చూస్తుంది.</p>
                    <p>వీధి తలుపు ఓరగా తెరిచి వుంచుతాను. రాత్రి కాపలా సైనికులు, పక్క వీధి కి వెళ్ళే సమయం అది. సడి చేయక నన్ను చేరుకో! అంది మదనిక. 
 
అది సరే! గృహాలన్నీ తోరణాలతో అలంకరింపబడి ఉన్నాయి. నీ గృహాన్ని గుర్తు పట్టేది ఎలా? అని సందేహం వెళ్లబుచ్చాడు దుష్యంతుడు.</p>
                    <p>ప్రియ మిత్రమా!</p>
                    <p>నీ రాక పురస్కరించుకొని నా ఇంటి గుమ్మానికి
రెండు దీపాలు పెడుతున్నాను. అదే నీకు గుర్తు అంది మదనిక .</p>
                    <p>అవశ్యం.! మూడవ జాముకు తప్పక నీవద్దకు చేరుతాను అన్నాడు దుష్యంతుడు.</p>
                    <p>ఆ రోజు మదనిక తన గృహాన్ని మనోహారంగా అలంకరించింది. రాత్రంతా వెలిగేలా, రెండు దీపాలు ఇంటి గుమ్మం ముందు వెలిగించింది.మామిడి తోరణాలు కట్టింది.</p>
                    <p>రాత్రి మూడవ జాము సమీపిస్తుండగా, మదనిక ఇంటి తలుపు నెమ్మదిగా తెరుచుకుంది. దుష్యంతుడు మదనిక ఇంట్లోకి ప్రవేశించాడు.. మదనిక దుష్యంతునికి ఎదురు వెళ్ళి ఆత్మీయంగా కౌగిలించుకుంది..</p>
                    <p>రా మిత్రమా! ఈ రేయి మనకు మరపురాని రేయి కావాలి అంటూ, ముందు నీకు ఇష్టమైన క్షీరాన్నం 
రుచి చూడు, అంటూ ప్రేమగా వడ్డన చేసింది.</p>
                    <p>దుష్యంతుడు ఆనందడోలికలలో తేలిపోసాగాడు. ఆత్రంగా వడ్డించిన క్షీరాన్నం భుజింపసాగాడు.
మదనిక ఈ రోజు మరలా తిరిగి రాదేమో అన్నట్లు దుష్యంతుడు దగ్గర కూర్చొని వీక్షించసాగింది.</p>
                    <p>భోజనం ముగుస్తుందనగా, తలుపు దగ్గర చప్పుడైంది. దుష్యంతుని మోము పాలిపోయింది. దుష్యంతుడు లేచి తన దగ్గరున్న చురకత్తి మదనిక పై విసిరేలోగా 
సుకేశ సామ్రాజ్య సైన్యాధిపతి విక్రమ సింహుల వారు లోపలకి ప్రవేశించి, వారి ఒరనుండి కత్తి తీసి, దుష్యంతుడు పై గురి పెట్టారు.</p>
                    <p>నిలువు! దుష్యంత! నీ ఆట కట్టు! దేశద్రోహ నేరం క్రింద నిన్ను బందీస్తున్నాను అంటూ, రేపే మహారాజు కొలువులో, నీపై మోపబడిన నేరం వివరింపబడి నీకు దండన విధించబడుతుంది.</p>
                    <p>భటులారా! దుష్యంతుని బంధించండి అని ఆజ్ఞాపించేడు.</p>
                    <p>దుష్యంతుడు మదనిక వైపు చూసాడు. మదనిక భావరహితంగా వుండిపోయింది.</p>
                    <p>మర్నాడు సుకేశన మహారాజుగారి సభా మండపం.అందరూ కొలువు తీరేరు. సంకెళ్లు వేయబడిన దుష్యంతుడు ఒక స్తంభానికి కట్టి వేయబడ్డాడు.</p>
                    <p>సుకేశ మహారాజు గారు ఆజ్ఞాపించగానే</p>
                    <p>సేనాధిపతి అయిన విక్రమసింహుల వారు గంభీర స్వరంతో నేరారోపణ పత్రం, వినిపిస్తూ..</p>
                    <p>మహారాజా ! కొద్ది నెలలుగా, మన శత్రు దేశపు గూడచారులు మన కోటలో సామాన్య పౌరులవలే సంచరిస్తూ మన కోట, కోశాగారం ఆయుధాగారంకు సంబంధించిన రహస్యాలు సేకరిస్తునారని సమాచారం రావడంతో కోటలో అన్ని ముఖ్య ప్రదేశాలలో నిఘా పెంచాము.</p>
                    <p>ఈ విషయం మహారాణి దేవదేవి వారి చెవిన పడింది, వారు కూడా ఒకింత ఆందోళన పడ్డారు.</p>
                    <p>కొన్ని రోజుల క్రితం మన మహారాణి దేవదేవి గారి ముఖ్య పరిచారికయైన మదనిక తనకు దొరికిన ఒక తోలు సంచిని నాకు అందచేసింది. అది తనకు ఎలా దొరికిందో కూడా వివరించింది.</p>
                    <p>ఆనాటి నుండి నేను ఈ దుష్యంతుని కదలికలపై నిఘా వుంచాను.</p>
                    <p>ఈ దుష్యంతుడు ఎవరో కాదు ప్రభు! కర్తవ్య నిర్వహణలో నిర్లక్ష్యంగా, వ్యవహరించి మీ చేత రాజ్య బహిష్కరణ పొందిన మన కోశాధికారి మల్లభూపాలుని కుమారుడే ఇతడు. తన తండ్రికి విధించిన శిక్షకు, ప్రతీకారం తలపెట్టి మన శత్రు రాజ్యంని ఆశ్రయించి మన రాజ్యానికి కీడు తల పెట్టేడు.</p>
                    <p>మదనిక దుష్యంతుని ఇష్టపడ్డది. కానీ తన ప్రేమ కంటే రాజ్య క్షేమమే ముఖ్యమని భావించి దుష్యంతుని పట్టుకోవడంలో నాకు అన్ని విధాలా సహకరించింది.</p>
                    <p>దుష్యంతుని,తోలుతిత్తిలో మన ఆయుధాగారపు
చిత్రపటం, రాణివాసపు సొరంగమార్గ వివరాలు లభించేయి.</p>
                    <p>దుష్యంతుని కుడి భుజం మీద ఉన్న రాబందు పచ్చబొట్టు అతడు శత్రు రాజ్యపు గూఢచారియని చెప్పకనే చెప్పుచున్నవి.</p>
                    <p>నేరము నిరూపితమైనది. తిరుగులేని సాక్షములు
మహారాజుల వారి ముందు ఉంచడమైనది, తీర్పు ఇక మహారాజుల వారిది అంటూ సేనాధిపతి విక్రమసింహుల వారు కూచోగానే, సభను దూరం నుండి చూస్తున్న మహారాణి దేవదేవి గారి వద్దనుండి, ఒక భటుడు, రాజ గురువులైన సుదర్శన పండితుల వారికి ఒక సమాచారం అందించేడు.</p>
                    <p>రాజగురువులు తక్షణమే, ఆ సమాచారన్ని మహారాజులగారి చెవిన వేశారు.</p>
                    <p>సభ అంతటా నిశబ్దం ఆవరించింది. అందరు మహారాజుగారి తీర్పు కోసం ఎదురు చూడసాగేరు.</p>
                    <p>కొంతసేపు ఆలోచన చేసిన మహారాజుగారు, దేశ ద్రోహానికి పాల్పడిన దుష్యంతునికి జీవిత ఖైదు విధిస్తూ, ఇలా అన్నారు.</p>
                    <p>మహారాణి గారి అంతః పుర పరిచారిక, మదనిక
తన వ్యక్తిగత ప్రేమ కంటే రాజ్య క్షేమమే ముఖ్యమని తలచి తను ఇష్టపడిన యువకుని కూడా త్యాగం చేసి అతన్ని మన సైన్యాధ్యక్షుల వారికి చిక్కేలా చేసింది.
ఈ
ఇది మహోన్నతమైన త్యాగమని మహారాణి వారు కూడా స్వయముగా అభిప్రాయపడ్డారు.</p>
                    <p>ఆమె త్యాగానికి తగిన విధంగా గౌరవించాలనుకుంటున్నాను. మహారాణి దేవదేవిగారి సూచన మేరకు, మదనికను, మహారాణి వారి వ్యక్తిగత భద్రత అధికారిగా నియమిస్తున్నాను.</p>
                    <p>మదనిక ఇకపై రాణివాసంలోనే ఉంటుంది.</p>
                    <p>ఆమె దేశభక్తికి మెచ్చి, ఆమెకు వంద బంగారు నాణెములు , ఒక ఊరు బహుమానంగా ఇస్తున్నామని ప్రకటించారు.</p>
                    <p>శ్రోతలరా కథ పోయింది.</p>
                    <p>కథ మీకు నచ్చితే ఒక కామెంట్ ఇవ్వండి. నా కథలను ఫాలో చేయండి.</p>
                    <p>మీరు ఇచ్చే సలహాలు నాకు ఎంతో విలువైనవి.</p>
                    <p>మరో కథలో కలుద్దాము. అంత వరకు సెలవా మరి.</p>
                    <p>మీ రవి కావూరు</p>
                    <p>.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>