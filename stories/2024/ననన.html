<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>నాన్న - రవి కావూరు కథలు</title>
    <meta name="description" content="నాన్న ఉత్తరం">
    <meta property="og:title" content="నాన్న - రవి కావూరు కథలు">
    <meta property="og:description" content="నాన్న ఉత్తరం">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">నాన్న</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">family</span> <span class="tag">short</span>
                        </div>
                    </div>
                </header>
                
                <div class="story-body">
                    <p>నాన్న ఉత్తరం</p>
                    <p>ఒరే నారయణ … నువ్వు అడిగిన దానికి సమాధానం చెప్తాను విను</p>
                    <p>వైకుంఠ సమారాధన నాడు మా నాన్న ఫోటో పెట్టకుండా ఒక తెల్ల కాయితం మీద &quot;మా నాన్న&quot; అని మాత్రమే రాసి హాల్లో పెట్టేవు కదా !వచ్చిన అందరూ ఆ ఖాళీ ఫోటో ఫ్రేమ్ కి నివాళులు ఎలా అర్పించారు అనే కదా నీ సందేహం.</p>
                    <p>ఆ రోజు అందరు ఉన్న హడావిడిలో నీ ప్రశ్నకు జవాబు ఇవ్వలేక పోయాను నారాయణ. నీకు తెలుసు కదా. నేను, మా ఆవిడా నాన్న వెళ్ళిపోయే వరకు మాకు చేతనైనంత మేరకు ఆయన్ను ఏ లోటు లేకుండా 
చూసుకున్నాం.</p>
                    <p>మా నాన్న వెళ్లిపోయాక,ఆయన గదిని సర్దుతున్నప్పుడు, ఆయన బల్ల మీద వున్న పంచాంగం మధ్యలో ఆయన వ్రాసి పెట్టిన ఉత్తరం కనపడింది.చదివి వినిపిస్తాను విను.</p>
                    <p>*********</p>
                    <p>ఒరేయ్ నాన్న! నాకు రోజులు దగ్గర పడుతున్నాయి. ఇంకెంతో కాలం ఉండను. బతికి ఉన్నంతకాలం నువ్వు కోడలు నాకు ఏ లోటు లేకుండా చూసుకున్నారు. మీ అమ్మ నాకన్నా ముందే వెళ్లిపోయిన, కోడలు పిల్ల నన్ను కన్న కొడుకుల చూసుకుంది.</p>
                    <p>నాన్న! నాకు ఒక కోరిక ఉందిరా. ఆ కోరిక ఏమిటో ఈ ఉత్తరంలో రాశాను. చదివి ఇదేమి కోరిక అని విస్తుపోకు. నా కోరికను మన్నించు. నా కోరిక ఏమిటంటే నేను వెళ్లిపోయిన తర్వాత దయచేసి నా ఫోటో మన ఇంట్లో గోడమీద కానీ షో కేసులో కానీ పెట్టకండి.</p>
                    <p>నేను పోయిన 12వ రోజు అంటే వైకుంఠ సమారాధన నాడు ఒక తెల్ల కాయితం మీద &quot;మా నాన్న&quot; అని రాసిఉంచు, అదే మీరందరూ నాకు ఇచ్చే గౌరవం అనుకుంటాను.</p>
                    <p>ఇదేమిటి నాన్నా! అనాదిగా ఉంటున్న ఈ గొప్ప గౌరవాన్ని నువ్వెందుకు కాదంటున్నావని అనుకుంటున్నావేమో.!</p>
                    <p>నా మనోగతాన్ని ఈ ఉత్తరంలో రాశాను. ఆ రోజు వచ్చిన వారందరూ నీకు నీ తండ్రి మీద గౌరవం లేదా అనే విమర్శకు సమాధానంగా ఈ ఉత్తరం నకలు ఒకటి వాళ్లకు ఇవ్వు. అది చాలు.</p>
                    <p>నేను పుట్టినప్పుడు తెల్ల కాయితం లాంటి వాడినే కదా, పోయినప్పుడూ అలాగే ఉండనీ.</p>
                    <p>ఇలా ఎందుకన్నానని అనుకుంటున్నావేమో? నా ఫోటోను గోడమీద పెట్టిన తరువాత, నేను గుర్తుకు వచ్చినప్పుడో, లేదా నా తిధినాడో, మొదట్లో ఓ దండ,
ఆ తరువాత కొన్నాళ్లకు ఓ పువ్వో పెడతారు.</p>
                    <p>మీరు కూడా వృద్ధులైన తరువాతో ఓపిక లేనప్పుడో అదీ ఉండదు.</p>
                    <p>మీ తరువాత, నా ఫోటోను నీ/నా వారసులు ఆటకెక్కిస్తారు. లేదా పాత సామాను పెట్టెలోనో దాస్తారు. ఆ తరువాత నుంచి నేను ఆ అటక మీదనో పాత సామాన్ల పెట్టెలోనో మగ్గిపోవడం తప్పదు.</p>
                    <p>నీ/ నా వారసులకు నా గురించి తెలుసుకునే ఆసక్తి,సమయం, రెండూ ఉండవు రా. ఈ మాత్రం దానికి నాకు అంత పెద్ద ఫోటో తీయించి గ్రము కట్టించి గోడ మీద ఎందుకురా తగిలించడం.</p>
                    <p>మొదట్లో ఏదో మొహమాటం కొద్దీ ఉంచినా,ఏదో నాడు అది బయట పడేసే వస్తువే.</p>
                    <p>దీనికి నేనే ఉదాహరణ. నీకు గుర్తు లేకపోవచ్చు. అప్పటికి నువ్వు చిన్న పిల్లవాడివి. మా నాన్న చనిపోయిన తర్వాత మన పాత ఇంట్లో, ముందు గదిలో, మా నాన్న అందరికీ కనిపించేటట్టు పెద్ద ఫోటోను పెట్టాను.</p>
                    <p>తరువాత, నేను ఈ ఇల్లు కట్టించిన కొత్తలో ఏమైంది? అప్పటికి మీరు కాలేజీ చదువులకు వచ్చేయడంతో ఆ ఫోటో నా బెడ్ రూమ్ లోకి మారింది.</p>
                    <p>ఈమధ్య, ఎదిగిన నీ పిల్లల సాయంతో ఇల్లుని నీ పిల్లల అభిరుచులకు తగ్గట్టు మార్పులు చేర్పులు చేసుకున్నావు.</p>
                    <p>నా మీద గౌరవం కొద్దీ, తాతగారి ఫోటో ఇంట్లో ఉంచాలిరా అని నువ్వు చెప్పినా, నీ మనవలు వద్దనడంతో నువ్వు దాన్ని ట్రంకు పెట్టెలో పెట్టి అటకెక్కించడం నేను చూశాను.సరేలే అని నేను సరిపెట్టుకున్నాను.</p>
                    <p>అవును. ఆ తాతగారి కాలం అయిపోయింది. వారి పట్ల వాళ్ల వారసులకే ఆసక్తి లేనప్పుడు, ఆ ఫోటోల కు విలువ ఎక్కడుంటుంది చెప్పు. ఏదో నాటికి అవి ట్రంకు పెట్టేలోకో, పాత సామాన్లు కొనుక్కునే వాడికో అమ్మేయడం తప్ప.</p>
                    <p>నేను పోయిన తరువాత నా ఫోటోలు కూడా ఇలా పాత ట్రంక్ పెట్టెలోకో, పాత సామాన్ల వాడికి చేరతాయన్న ఊహే నాకు ఇబ్బందిగా ఉందిరా.</p>
                    <p>నీకు గుర్తుందా! మీ అమ్మ ఫోటో ఫ్రేము కట్టి హాల్లో పెడతానంటే నేనే వద్దని నిన్ను వారించాను. మీ అమ్మ మీద ప్రేమలేక కాదురా! ఈ కారణం చేతనే.</p>
                    <p>మీ అమ్మ ఫోటో నా పర్సులో ఎప్పుడూ ఉండేది, ఇప్పటికి ఉంది. నాలాగే నువ్వు కూడా మీ అమ్మ ఫోటో, నీ ఫోన్లో రోజూ ఎన్నోసార్లు చూసుకుంటున్నావో నాకు తెలుసు. అది చాలురా.</p>
                    <p>ఈ విషయంలో ఎవరిని నేను తప్పుపట్టట్లేదు. లోకం తీరే ఇది. అవసరం లేని ఏ వస్తువైన అమ్మడం లేదా చెత్తగా బయట పడేయడం నేనూ చేసాను. నా వారసులు అదే చేస్తే బాధపడటం ఎందుకు?</p>
                    <p>పిల్లల అనాదరణకు గురైన నా మిత్రుల కొంతమంది పరిస్థితి మరీ అద్వాన్నం.</p>
                    <p>ఆ విషయంలో నేను నిజంగా అదృష్టవంతుడినే. నా కోరిక మన్నిస్తావని ఆశిస్తున్నాను. కోడలికి నా ఆశీస్సులు.
 
మీ నాన్న. 
 *********</p>
                    <p>సుబ్రహ్మణ్యం వల్లూరి.
19.01.2024</p>
                    <p>తండ్రి వుత్తరం వ్రాస్తున్నట్లు కన్య సుల్కం లా లోగా</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>