<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>పాట అంటే ఏమిటి ? - రవి కావూరు కథలు</title>
    <meta name="description" content="వల్లభ జోస్యుల నళినీ కాంత్ గారు కోరా లో చెప్పింది">
    <meta property="og:title" content="పాట అంటే ఏమిటి ? - రవి కావూరు కథలు">
    <meta property="og:description" content="వల్లభ జోస్యుల నళినీ కాంత్ గారు కోరా లో చెప్పింది">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">పాట అంటే ఏమిటి ?</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>వల్లభ జోస్యుల నళినీ కాంత్ గారు కోరా లో చెప్పింది</p>
                    <p>పాట అంటే ఏమిటి ?</p>
                    <p>పాడుకోడానికి వీలుగా ఉంటూ, ఒక చిన్న లయ అంతర్లీనం గా ఉంటూ, వీలయినంత సరళంగా ఉండటమే పాటకి లక్షణాలు</p>
                    <p>నేను చెప్పబోయే విషయాలు శాస్త్ర ప్రమాణాలు కాకపోవచ్చు…కొంత ఆలోచన, కొంత స్వీయానుభవాలు కలిపి రాస్తున్నాను…</p>
                    <p>పాట ఆకృతి</p>
                    <p>పాటకి ముఖ్యంగా కావలసినది మాత్రా ఛందస్సు</p>
                    <p>మాత్ర అంటే ఏమిటి ? ఒక లఘు శబ్దం పలకడానికి పట్టే సమయం అని సామాన్యంగా అర్ధం చెబుతారు.</p>
                    <p>ఉదాహరణకు అ అనే శబ్దం ఉచ్చరించడానికి 1 క్షణం పడితే ఆ ఉచ్చరించడానికి 2 క్షణాలు పడుతుంది. మొదటి దానిలో ఒక మాత్ర ఉన్నది…రెండవదానిని ఉచ్చరించడానికి రెండు మాత్రలు సమయం పడుతుంది..</p>
                    <p>లఘువులు, గురువులు అని మనం చందస్సులో చదివే పాఠాల్లో ఈ మాత్ర ప్రస్తావన ఉంటుంది.</p>
                    <p>పాట యొక్క ప్రతి పాదం లోనూ సమానమైన మాత్రలు ఉంటే పాటలో ఆంతర్లీనంగా ఒక లయ ఏర్పడి, పాడుకునే లక్షణం, వినసొంపు గా ఉండటం దానికి తోడవుతాయి.</p>
                    <p>ఉదా:</p>
                    <p>రాయాలి అనుకుంటే మీరు మంచి పాట</p>
                    <p>రావాలి మీమదిలో అందమైన మాట</p>
                    <p>1వ వాక్యంలో 2+2+1, 1+1+2+2, 2+1, 2+1, 2+1 = 20 మాత్రలుంటే</p>
                    <p>2 వ వాక్యంలో 2+2+1, 2+1+1+2, 2+1+2+1, 2+1 = 20 మాత్రాలున్నాయి</p>
                    <p>ఇలా మరికొన్ని వాక్యాలు ఇదే మాత్రల కొలతలో మీరు రాస్తే అదే ఒక పాట ఔతుంది.</p>
                    <p>పాట రాసేటప్పుడు అంత్యప్రాస - పాట చివరి అక్షరం ఒకటే అవటం ( రిపీట్ అవటం) చాలా సొంపుగా వినిపిస్తుంది.</p>
                    <p>నా మెడలో తాళిబొట్టు కట్టరా</p>
                    <p>నా నుదుట నిలువు బొట్టు పెట్టరా</p>
                    <p>నీ పెదవి మీద చిరునవ్వు చెరగదురా</p>
                    <p>నా సిగపువ్వుల రేకైనా వాడదుర, వాడదురా</p>
                    <p>ఈ అంత్యప్రాస హిందీ సినిమా పాటల్లో, ఆరుద్ర గారి పాటల్లో ఎక్కువగా కనిపిస్తుంది. అంత్యప్రాసలు లేకుండా ఎక్కువ పాటలను రాసింది బహుశా సిరివెన్నెల గారే నేమో…</p>
                    <p>ఇది ఖచ్చితమైన నియమం కాదు, కానీ మొదట్లో ఇలా అలవాటు చేసుకుంటే, కాస్త పాట ముందుకు కదులుతుంది, ఎక్కువ పదాలు మనకి తెలుస్తాయి, పాట ఆకర్షణీయంగా తయారౌతుంది.</p>
                    <p>*</p>
                    <p>పాట రాయటం అభ్యాసం చేయటం ఎలా…?</p>
                    <p>చిన్న చిన్న మాటలతో , మాత్రలు సరి చూసుకుంటూ ప్రతి పదానికి ఎన్ని మాత్రలు వస్తాయి అని లెక్కపెడుతూ మీరు రాస్తూ ఉంటే కొన్ని రోజులు పోయాక, మొదటి పాదం అనుకోగానే రెండో పాదం మొదటి దాని లయ కి అనుగుణంగా రావడం మొదలవుతుంది..</p>
                    <p>మనకి పద్య ఛందస్సులలో జాతులు, ఉపజాతులు అని రకాలు ఉన్నాయి.</p>
                    <p>ఉత్పలమాల వంటివి వృత్తాలు, వీటికి ఒక ఫార్ములా ఉంటుంది - భరనభభరవ</p>
                    <p>కందము, మధ్యాక్కర వంటివి జాతులు</p>
                    <p>సీసము, ఆటవెలది, తేటగీతి ఉపజాతులు.</p>
                    <p>పాటలు రాయడానికి సీస పద్యాలు, తేటగీతి, ద్విపద వంటి ఛందస్సులు సాధన చేస్తే బాగుంటుంది. వీటిలోని యతి నియమాలు మనం పాటించకపోయినా… వాటిలోని మాత్రా నియమాలను అనుసరిస్తూ పాటలు కూర్చవచ్చు</p>
                    <p>ఉదా: సీస పద్యంలో ఒక పాదంలో మొదటి సగంలో 4 ఇంద్ర గణాలు, 2వ సగంలో 2 ఇంద్ర గణాలు, 2 సూర్య గణాలు ఉంటాయి.</p>
                    <p>ఇందులో వృత్తాలలో ఉండే కఠిన నియమాలు లేవు గనుక పదాల్ని మారుస్తూ ప్రయత్నం చేస్తే సహజంగానే మాత్రల కొలత పట్టుబడుతుంది..</p>
                    <p>సీస పద్య ఛందస్సు గతిలో నడిచిన ఒక ప్రముఖమైన పాట</p>
                    <p>ఆరేసు కోబోయి పారేసు కున్నాను</p>
                    <p>4 త గణాలు తో ఉంది</p>
                    <p>గణాలు గురించి[1] నా పాత జవాబు కొంత సహాయకారి కావచ్చు..</p>
                    <p>మనకున్న ప్రముఖ కవుల, వాగ్గేయకారుల గీతాలు మనకి పాఠాలు. అయితే వీటిని పరిశీలించి పాటలు రాద్దాము అనుకుంటే కొంత చిక్కే అని నా అనుభవం. సినారె గారి &quot;ఆధునికాంధ్ర కవిత్వం&quot; పుస్తకం చదివి పాటలు రాద్దామని నేను అనుకుని ఆ పుస్తకం మొదలెట్టాను. అంత స్థాయి పుస్తకం ప్రారంభ యత్నానికి సరికాదు.</p>
                    <p>పరిశీలన, పరిశోధన కోణంలో కాక, వినడం, imbibe చేస్కోవడం అంటే మనసులోకి ఎక్కించుకోవడం చేస్తే వారి ప్రేరణ అంతర్లీనంగా మనకి అందుతుంది.</p>
                    <p>*</p>
                    <p>పాట లోని భావం, కవిత్వం, సృజనాత్మకత.. వీటికి అందరు సాహిత్యకారుల వలెనే నిరంతర పఠనం, సాహిత్య అనుసరణ మార్గాలు.</p>
                    <p>పాటకి కావాల్సిన భావము, స్వభావము మనసులో నింపుకుని, అప్పుడు పాట రాయడం మొదలుపెడితే పాట త్వరగా వస్తుంది అని నా అభిప్రాయం. ఇదమిత్థం గా తేలని ఆలోచనతో పాట మొదలెడితే పల్లవి తర్వాత పాటంతా పూరించడమే సరిపోతుంది.</p>
                    <p>పాట అంటే ఇష్టమైన అందరికీ అభినందనలు 🙏🏼</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>