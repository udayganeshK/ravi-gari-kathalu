<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>కేదారి శెట్టి గారు - రవి కావూరు కథలు</title>
    <meta name="description" content="కేదారి శెట్టి కిరాణా దుకాణం 
***************************">
    <meta property="og:title" content="కేదారి శెట్టి గారు - రవి కావూరు కథలు">
    <meta property="og:description" content="కేదారి శెట్టి కిరాణా దుకాణం 
***************************">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">కేదారి శెట్టి గారు</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>కేదారి శెట్టి కిరాణా దుకాణం 
***************************</p>
                    <p>విశాఖపట్నం నగరంలో పూర్ణ మార్కెట్టు దాని వెనుకనే వున్న పందుం పుల్లల సందు అందరికీ సుపరిచితం.</p>
                    <p>కేవలం 50 రూపాయల నుంచి 300 లోపల చౌకగా చీరలు దొరికే సుమారు 50 పైగా బట్టల కొట్లతో ఎప్పుడు రద్దీగానే ఉంటుంది.</p>
                    <p>అదే వరుసలో కేదారి శెట్టి కిరాణా దుకాణం కూడా ఉంది. ఆ సందులో అదే పురాతనమైన దుకాణం. 
కేదరి శెట్టికి ముందు వాళ్ళ తండ్రి చలమయ్య శెట్టి ఆయనకు ముందు వాళ్ళ తండ్రి పున్నయ్య శెట్టి గత వందేళ్లుగా ఆ సరుకుల దుకాణాన్ని నడుపుతున్నారు.</p>
                    <p>అందరికీ అవసరమయ్యే నిత్యావసర వస్తువులు పప్పులు, ఉప్పులు,నూనెలు వగైరా నాణ్యమైన సరుకు సరసమైన ధరలకు దొరుకుతాయని ఆ దుకాణానికి పేరు.</p>
                    <p>అరువు పెట్టి నెలవారీ సామాన్లు పట్టుకెళ్లే వారు ఎక్కువే.</p>
                    <p>70 ఏళ్ల కేదారి శెట్టి ఇప్పటికి, ఒక వర్కర్ ను పెట్టుకొని స్వయంగా తానే దుకాణం నడుపుతూ ఉంటాడు. అందరికన్నా ముందు ఉదయం 7.30 కే దుకాణం తెరుస్తాడు.</p>
                    <p>కేదారి శెట్టి దుకాణానికి ఎదురుగా పరమేశ్వరరావు బట్టల షాపు. పరమేశ్వరరావు కూడా కేదరి శెట్టి వయసు వాడే. కానీ అనారోగ్యం చేత షాపుని తన బామ్మర్ది రాజారావుకు అప్పచెప్పాడు.</p>
                    <p>రాజారావు విజయనగరం బాలాజీ సెంటర్లో కట్ పీస్ బట్టల దుకాణం నడిపి వ్యాపారంలో దెబ్బ తిన్నాడు. గడవడానికి కూడా కష్టమయ్యేసరికి, పరమేశ్వరరావు అతణ్ణి తన దుకాణంలో పనికి పెట్టుకున్నాడు. కొన్నాళ్ళకి వ్యాపారమంతా రాజారావుకే అప్ప చెప్పి తాను గల్లా పెట్టే దగ్గర కూర్చునే వాడు.</p>
                    <p>రాజారావు దృష్టి ఎప్పుడు కేదారి శెట్టి దుకాణం మీదే ఉండేది.</p>
                    <p>పెద్దగా ఉన్న కేదారి శెట్టి దుకాణంలో బట్టల షాప్ పెడితే మంచి లాభాలు వస్తాయని రాజారావు విశ్వాసం. ఆ మాటే పరమేశ్వరరావుతో అంటే ఆయన కొట్టి పారేశాడు. కేదరి శెట్టి అతను మంచి మిత్రులు మరి.</p>
                    <p>****</p>
                    <p>కేదారి శెట్టి భార్య చనిపోయింది. ఆమె చనిపోయే నాటికి వాళ్ల ఒక్కగానొక్క కూతురు ధనలక్ష్మికి 18 ఏళ్లు. ఆ పిల్ల పూర్ణమార్కెట్ లోనే వున్న భోలేరాం మిఠాయి దుకాణం యజమాని కొడుకుని డిగ్రీ చదువుతుండగా ప్రేమించింది.</p>
                    <p>కట్టుబాట్ల పేరుతో తన తండ్రి తమ ప్రేమను ఒప్పుకోడని 
భావించిన ధనలక్ష్మి తన ప్రేమించిన కుర్రవాడితో రాజస్థాన్ పారిపోయింది.</p>
                    <p>భార్యను పోగొట్టుకొని, కూతురు కూడా తనను వదిలి వెళ్లిపోవడంతో ఒంటరివాడైపోయాడు కేదారి శెట్టి.</p>
                    <p>ఈ మధ్యకాలంలో నగరం పెరిగి ఎక్కడికక్కడ షాపింగ్ మాల్స్, డిపార్ట్మెంటల్ స్టోర్స్ రావడంతో కేదారి శెట్టి దగ్గర సామాన్లు కొనుక్కునేవాళ్లు క్రమేణా తగ్గిపోయారు.</p>
                    <p>అయినా సరే తన బాధను ఎవరి ముందు బయట పెట్టకుండా దుకాణం నడుపుకొస్తున్నాడు కేదారి శెట్టి. పెద్దగా కస్టమర్లు లేని కారణంగా దుకాణం కళ తప్పింది.</p>
                    <p>ఇదంతా గమనిస్తున్నాడు రాజారావు. అతనికి
కేదారి శెట్టి దుకాణంలో బట్టల షాప్ పెట్టాలన్న కోరిక రోజు రోజుకి పెరిగి అతనిలో రకరకాల ఆలోచనలు చేయిస్తోంది.</p>
                    <p>ఇదిలా ఉండగా ఒక రోజు సాయంత్రం పరమేశ్వరరావు కొట్లో ఉన్న ల్యాండ్ లైన్ ఫోన్ మోగింది. డబ్బులు లెక్క పెడుతున్నా పరమేశ్వరరావు, రాజారావును ఫోన్ మాట్లాడమన్నాడు. ఫోన్లో ఎవరో ఆడ గొంతు.</p>
                    <p>***</p>
                    <p>మూడు నెలల తర్వాత ఒకరోజు పందుం పుల్లల సందులో సాయంత్రం నాలుగు గంటల వేళ కేదారి శెట్టి దుకాణం ముందు సందడిగా ఉంది.</p>
                    <p>ఆ రోజు కేదారి శెట్టి తన కూతురుతో కలిసి రాజస్థాన్ వెళ్ళిపోతున్నాడు.</p>
                    <p>అన్ని బట్టల షాపు దుకాణాల వారు కేదారి శెట్టినీ 
“బాబు గారు” జాగ్రత్త! ఆరోగ్యం చూసుకోండి! “అప్పుడప్పుడు వచ్చి వెళుతుండండి” అంటూ జాగ్రత్తలు చెప్పసాగారు.</p>
                    <p>***</p>
                    <p>మరో మూడు నెలల తర్వాత ఆధునికరింపబడిన పరమేశ్వర క్లాత్ స్టోర్స్ , కేదారి శెట్టి కిరాణా దుకాణంలో
ప్రారంభమైంది. ప్రారంభోత్సవానికి వచ్చిన అతిథులు వెళ్లిపోయిన తర్వాత గల్లా పెట్టి దగ్గర కూర్చున్నాడు పరమేశ్వరరావు.</p>
                    <p>మొత్తానికి నీ మాట చెల్లించుకున్నావు రాజారావు
శెట్టి గారి కొట్లో బట్టలు షాప్ పెట్టించావ్ అన్నాడు పరమేశ్వరరావు.</p>
                    <p>అవును బావా.. ఆరోజు శెట్టి గారి కూతురు ఫోను, నేను ఎత్తడం బట్టే కదా ఇదంతా సాధ్యమైంది.</p>
                    <p>ఆరోజు శెట్టి గారి కూతురు, తన భర్త, కొత్త వ్యాపారానికి 20 లక్షలు అవసరమని, అది మా నాన్నతో మాట్లాడి 
ఏ విధంగానైనా ఇప్పించమని మనకి అడగడం బాగా పనికొచ్చింది.</p>
                    <p>మనం ఆమెను, తండ్రిని తనతో పాటు తీసుకెళ్లి ఆయన మంచి చెడ్డా చూస్తాను అనీ హామీ ఇచ్చిన తరువాత, 50 లక్షలు విలువ చేసే శెట్టి గారి షాపును మనం కొనుగోలు చేసి, ఆమెకు 20 లక్షలే ఇవ్వడం,
ఒక దెబ్బకి రెండు పిట్టలు అన్నట్టు మనకు పని అయింది బావ అన్నాడు రాజారావు షాపులో బట్టలు సర్దుతూ.</p>
                    <p>అవును కూతురు… నాన్నా! నిన్ను నాతో పాటు తీసుకెళ్ళి చూసుకుంటాను అంటే షాప్ కూడా అమ్మేసాడయ్య శెట్టి గారు అన్నాడు పరమేశ్వరరావు మిత్రుడైన శెట్టి గారిని తలుచుకుంటూ.</p>
                    <p>కథ అయిపోయింది</p>
                    <p>స్వస్తి</p>
                    <p>రవి కావూరు….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>