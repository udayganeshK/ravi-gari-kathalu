<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>లాయర్ విశ్వనాథ్ - రవి కావూరు కథలు</title>
    <meta name="description" content="#వృత్తి_ప్రవృత్తి5">
    <meta property="og:title" content="లాయర్ విశ్వనాథ్ - రవి కావూరు కథలు">
    <meta property="og:description" content="#వృత్తి_ప్రవృత్తి5">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">లాయర్ విశ్వనాథ్</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#వృత్తి_ప్రవృత్తి5</p>
                    <p>లాయర్ విశ్వనాథ్..</p>
                    <p>*****</p>
                    <p>ఉదయం ఏడు గంటలు.</p>
                    <p>లాయర్ విశ్వనాథ్, ఇంట్లో పేపరు చదువుతున్నాడు. ఇంటి ముందు గేట్ తీసిన చప్పుడు కావడంతో అటు చూసాడు విశ్వనాథ్.</p>
                    <p>గేట్ ముందు ఒక పెద్దమనిషి, అతనితో పాటు ఒక యువకుడు నిలబడి ఉన్నారు.</p>
                    <p>‘ఎవరో కక్షిదారుల మల్లె ఉన్నారు’. ఈ టైములో తను కేసులు వినడే వాళ్లని ఆఫీసుకు రమ్మని చెబుదామని గేటు దగ్గరికి వెళ్ళాడు.</p>
                    <p>గేటు ఎదురుగా నిలబడిన ఆ పెద్దమనిషి, విశ్వనాధ్ ను చూడగానే “బాబు లాయర్ విశ్వనాథ్ గారు ఇంట్లో ఉన్నారా”? వారిని కలవాలి అన్నాడు.</p>
                    <p>“నేనే విశ్వనాధ్ ని” ‘ ఇంత ఉదయాన్నే ఎందుకు వచ్చారు?’&#x27; ‘ మీరు ఏదైనా కేసు పని మీద వస్తే, 
పది గంటలకి పక్క వీధిలో ఉన్న మా ఆఫీస్ కి రండి’
‘అక్కడ మా వాళ్ళు మీ వివరాలు తీసుకుని, కేస్ ఫైల్ చేయవలసి ఉంటే కేసు ఫైల్ చేస్తారు’ అన్నాడు విశ్వనాథ్.</p>
                    <p>“నేను మళ్ళీ ఆ టైములో రాలేను బాబు”. 
‘మీరే నాకు ఎలాగైనా సాయం చేసి పెట్టాలి’ అన్నాడు ప్రాధేయపూర్వకంగా ఆ పెద్దాయన.</p>
                    <p>“సరే లోపలికి రండి” అంటూ వాళ్లని, తన ఆఫీస్ గదిలో కూర్చోపెట్టాడు విశ్వనాథ్.</p>
                    <p>పెద్దాయన వెంట వచ్చిన కుర్రాడు, అతని మనవడు కాబోలు విశ్వనాధ్ ఆఫీసు గదిని ఆసక్తిగా చూడ సాగాడు.</p>
                    <p>గోడకి ఆనుకొని పెద్ద పెద్ద బీరువాలు, ఆ బీరువాలలో అరచేయితో కూడా పట్టుకోలేని పెద్ద పెద్ద బౌండ్ పుస్తకాలు వరసగా పేర్చి వున్నాయి.</p>
                    <p>విశ్వనాథ్ టేబుల్ మీద మరికొన్ని చిన్న చిన్న పుస్తకాలు కట్టలు కట్టలుగా దారంతో కట్టిన కాగితాల బండీలు ఆ కుర్రాడికి కనపడ్డాయి.</p>
                    <p>విశ్వనాథ్, వచ్చిన పెద్దాయనతో “ అయ్యా! “ మీ పేరేమిటి? “మీరు ఎక్కడి నుంచి వచ్చారు? ‘మీ సమస్య ఏమిటి’&#x27;? వివరంగా చెప్పండి. “మీ సమస్య విన్న తర్వాత ఏమి చేయాలో ఆలోచిద్దాం” అన్నాడు విశ్వనాథ్.</p>
                    <p>“బాబు నా పేరు రామారావు” నేను నర్సీపట్నంలో స్కూల్ టీచర్ గా పనిచేసి రిటైర్ అయ్యి 20 ఏళ్లయింది నాకు ఇప్పుడు 72 సంవత్సరాలు.</p>
                    <p>నాకు ఒక అబ్బాయి, ఒక అమ్మాయి. అబ్బాయి కూడా నాలాగే టీచర్. నర్సీపట్నం దగ్గర ఒక గ్రామంలో పనిచేస్తున్నాడు. వాడికి పెళ్లయింది. పెళ్లీడుకు వచ్చిన ఒక కూతురు కూడా ఉంది. వాడితోనే నా సమస్య.</p>
                    <p>‘నాతోపాటు వచ్చిన ఈ కుర్రాడు నా మనవడు’ 
అంటే నా కూతురు కొడుకు. నాకు తోడుగా తీసుకొచ్చాను అన్నాడు రామారావు.</p>
                    <p>“రామారావు గారు! ‘మీ అబ్బాయితో మీకు ఏమిటి సమస్య’&#x27;? అన్నాడు విశ్వనాథ్.</p>
                    <p>“వాడు నన్ను పట్టించుకోవడం లేదు” లాయర్ గారు.
‘నాకు నర్సీపట్నంలో ఇల్లు ఉంది. అందులో నేను నా భార్య ఉండేవాళ్లం’&#x27;</p>
                    <p>క్రిందటి ఏడాది నా భార్య చనిపోయింది. అప్పటినుండి నా పరిస్థితి బాధాకరంగా మారిపోయింది.</p>
                    <p>నా కొడుక్కి మా ఊర్లోనే వేరేచోట ఇల్లు ఉంది. నా భార్య పోయిన తరవాత ఆ ఇల్లు అద్దెకు ఇచ్చేసి వాడి కుటుంబం మా ఇంట్లోకి వచ్చేసారు. నిజానికీ తోడుగా వుంటారని నేనే వాళ్లని వచ్చేయమన్నాను.అదే ఇప్పుడు పెద్ద సమస్యగా మారింది.</p>
                    <p>కోడలుకు నేనంటే గౌరవం లేదు. చిన్న చూపుతో చూస్తుంది. సమయానికి తిండి పెట్టదు. ప్రతిరోజు చారు నీళ్ళు, పచ్చడి మెతుకులే పెడుతుంది.</p>
                    <p>ఈ మధ్య నా మనవరాలు పెళ్లి నిమిత్తం డబ్బు అవసరమని, మేమున్న ఇల్లు అమ్మేద్దామని నా కోడలు కొత్తగా డిమాండ్ లేవదిస్తోంది. 
 
నా తదనంతరం ఈ ఇల్లు వాళ్లకే వస్తుందని, అంచేత 
నా ఇల్లు ఆమ్మకానికి పెట్టి, ఆ వచ్చిన డబ్బులతో నా మనవరాలు పెళ్లి చేద్దామని, తరువాత అందరూ కలసి వాళ్ళింట్లో ఉందామని ఒక కొత్త పాట పాడుతోంది. నా కొడుకు దానికి వంత పాడుతున్నాడు. వాళ్లు ఇల్లు కొనుక్కునే వాళ్ళతో మంతనాలు జరుపుతున్నారు. నా చేత బలవంతంగా సంతకాలు పెట్టించే ప్రయత్నంలో ఉన్నారు. నాకు అది ఇష్టం లేదు బాబు.</p>
                    <p>నేను నా ఇంట్లోనే ఉండగానే నాకు కోడలి వల్ల దుర్భరమైన పరిస్థితి ఉంది. ఇంకా వాళ్ళ ఇంటికి వెళితే నా పరిస్థితి, గుమ్మానికి కట్టేసిన కుక్కలాగే ఉంటుంది.</p>
                    <p>టీచరుగా పనిచేసి పిల్లలకు మంచి-చెడ్డ పాఠాలు చెప్పిన వాణ్ణి. ఈ ముదిమి వయస్సులో నా కోడలి దుష్ట బుద్దికి తోడు, నా కొడుకు నా బాగోగులు పట్టించుకోకపోవడం నేను సహించలేక పోతున్నాను.అందుకనే అధికారులకు ఫిర్యాదు చేద్దాం అనుకున్నాను. కోడలు పడనివ్వద్దని కూతురి ఇంటికి వచ్చి, ఇదిగో నా మనమడిని సాయం తీసుకుని మీ దగ్గరికి వచ్చాను
 
ఈమధ్య పెద్దవారిని సరిగా చూసుకోని పిల్లలను శిక్షించే ఒక చట్టం వచ్చిందని విన్నాను. నా కొడుకు కోడలునీ మందలించి, నన్ను సరిగ్గా చూసుకోవడానికి నువ్వు వాళ్ల మీద కేసు వేయాలి బాబు అన్నారు రామారావు మాస్టారు దృఢంగా.</p>
                    <p>“తప్పకుండా కేసు వేద్దాం” మాస్టారు! అంటూ ఎదురుగుండా ఉన్న పుస్తకాలు వెదికి, ఒక పుస్తకాన్ని పట్టుకొని, అందులో పేజీలు తిప్పుతూ ఒక పేజీ దగ్గర ఆగిపోయాడు లాయర్ విశ్వనాథ్. తర్వాత విశ్వనాథ్ రామారావు మాస్టారుతో,మాట్లాడుతూ “ మాస్టారు”! 2007వ సంవత్సరంలో మన భారత ప్రభుత్వం తల్లిదండ్రుల మరియు వయోవృద్ధుల సంరక్షణ చట్టమొకటి తీసుకువచ్చింది.</p>
                    <p>ఆ చట్టంలోని 23వ నిబంధన ప్రకారం మీ ఇంటిని మీ పిల్లలు బలవంతంగా అమ్మించలేరు. ఒకవేళ అలా చేసిన ఆ విక్రయం చెల్లదు. ఈ విషయంలో చట్టం వృద్ధులకు రక్షణ కల్పించింది.</p>
                    <p>అందువలన ఈ చట్టంలో ఉన్న నిబంధనల ప్రకారం,
మీ ఇల్లు అమ్మకుండా ఉండడానికి, అలాగే మీ కోడలు కొడుకు మిమ్మల్ని సరిగా చూసుకోవడానికి ఈ చట్టంలో నియమింపబడిన అధికారుల ముందు కేసు వేద్దాం. “తప్పకుండా మీకు న్యాయం జరుగుతుంది” అన్నాడు లాయర్ విశ్వనాధ్.</p>
                    <p>అప్పటిదాకా వీళ్ళిద్దరి మధ్య సంభాషణ వింటున్న రామారావు మాస్టర్ గారి మనవడు సాత్విక్, లాయర్ విశ్వనాధ్ తో ,సార్ నాకొక సందేహం అన్నాడు.</p>
                    <p>చెప్పు మిస్టర్….. అంటూ ఆగేడు.</p>
                    <p>నా పేరు సాత్విక్ సార్.” మీ బీరువా నిండా అంతంత పెద్ద పుస్తకాలు ఉన్నాయి”. అవన్నీ దేనికి సార్? అన్నాడు.</p>
                    <p>“చూడు సాత్విక్! మన భారత న్యాయ వ్యవస్థ ఎంతో ప్రాచీనమైనది. నువ్వు చూస్తున్న ఆ పుస్తకాలల్లో కొన్నిటిని ఇండియా కోడ్ అంటారు. ఆ పుస్తకాలలో 1800 సంవత్సరం నుండి మన భారతదేశంలో తయారైనటువంటి చట్టాలు, నిబంధనల అన్నీ ఉంటాయి.</p>
                    <p>ఈ చట్టాలన్నీ ప్రజల శ్రేయస్సు కోసం రూపొందించబడ్డవే. మన దేశ ప్రజలందరూ ఈ చట్టాలకు లోబడే మసులుకోవాలి ఒకవేళ అలాగా మసులుకోకపోతే అంటే చట్టాలను ఉల్లంఘించి ప్రవర్తించే వాళ్లను శిక్షించడానికి తగిన విధివిధానాలు కూడా ఈ పుస్తకాలలో ఉంటాయి అన్నాడు విశ్వనాధ్.</p>
                    <p>“సార్! “ మా తాత గారికి న్యాయం జరుగుతుందా? 
మా మామయ్య, అత్తయ్య, “మా తాతను బాగా చూసుకోగలుగుతారా” ? అన్నాడు సాత్విక్.</p>
                    <p>తప్పకుండా సాత్విక్ అంటూ, విశ్వనాధ్ ,రామారావు వైపు తిరిగి, “మాస్టారు మీరు కొన్ని కాగితాలు ఇవ్వవలసి ఉంటుంది. మొదటగా ఒక లాయర్ నోటీస్ ఇద్దాము. అది మీ అబ్బాయికి, అతని పై అధికారులైన మండల విద్యాధికారికి, జిల్లా విద్యాధికారికి కూడా కాపీలు పంపిద్దాము”. నోటీసుకు జవాబు వచ్చిన తరువాత కేసు వేసే విషయం ఆలోచిద్దాము అన్నాడు.</p>
                    <p>*****
పది రోజుల తర్వాత రామారావు కొడుకు, ధర్మరాజు వాళ్ళ మండల పరిషత్ అభివృద్ధి అధికారి కార్యాలయంలో మండల విద్యాశాఖ అధికారి ముందు నిలుచుని ఉన్నాడు.</p>
                    <p>మండల విద్యాశాఖ అధికారి, తన ముందున్న లాయర్ నోటీస్ ని ధర్మరాజుకు చూపిస్తూ, “ ఏమిటయ్యా ఇది ?
“పాఠాలు చెప్పే ఉపాధ్యాయుడివి, మీ తండ్రిగారిని నువ్వు సరిగా చూసుకోవడం లేదట?, మీ తండ్రి గారు పెట్టుకున్న లాయర్ గారు, ఏదో చట్ట ప్రకారం, నువ్వు చట్ట ఉల్లంఘన చేసావని, ఆ చట్ట ప్రకారం నీ మీద ఎందుకు చర్య తీసుకోకూడదని మాకు కూడా నోటీస్ పంపించాడు.</p>
                    <p>“తిన్నగా ఉద్యోగం చేసుకోవాలని లేదుటయ్యా! “నువ్వు సరిగా వ్యవహరించకపోతే నీ మీద క్రమశిక్షణ చర్య కూడా తీసుకోవలసి ఉంటుంది” జాగ్రత్త పడంటూ హెచ్చరించారు మండల విద్యాశాఖ అధికారి వారు.</p>
                    <p>*****</p>
                    <p>మరో వారం రోజుల తర్వాత రామారావు మాస్టారు, మరల లాయర్ విశ్వనాధ్ ఇంటికి వచ్చారు. ఈసారి ఆయన వెంట అతని మనవడు రాలేదు. కొడుకు ధర్మరాజు వచ్చాడు.</p>
                    <p>రామారావు మాస్టర్ మాట్లాడుతూ “అయ్యా లాయర్ గారు” ‘ మా అబ్బాయి మీరు పంపించిన లాయర్ నోటీసు చదువుకున్నాడు’&#x27; . ‘వాళ్ల పై అధికారి కూడా అబ్బాయిని మందలించేడట’&#x27;!</p>
                    <p>“తప్పు తెలుసుకున్నాను” నాన్న! ఇక ముందు నీకు 
ఏ లోటు రాకుండా చూసుకుంటానని అంటున్నాడు. కోడలు పిల్లకి కూడా అర్థమైనట్టుంది. తన ప్రవర్తన కూడా మారింది.</p>
                    <p>“అందుకని లాయర్ నోటీసు పై తదుపరిచర్యను ఉపసంహరించుకుందాం అన్నారు” రామారావు మాస్టారు.</p>
                    <p>“రామాయణ కాలంలోనే వృద్ధులైన తల్లిదండ్రులను కావిడిలో మోసుకు వెళ్లిన శ్రావణ్ కుమారుని, ఘన చరిత్రను వింటు పెరిగిన భారత జాతి మనది” “ఉపాధ్యాయ వృత్తిలో ఉంటూ వృద్ధులైన మీ తండ్రి గారిని నిర్లక్ష్యం చేయడం ఎంతో ఘోరం”</p>
                    <p>“ఇకపై మీ తండ్రిగారిని జాగ్రత్తగా చూసుకోండి” ‘తేడా వస్తే మీరే ఇబ్బంది పడతారంటు” ధర్మరాజుకి హెచ్చరిక చేసి వాళ్లను సాగనంపేడు లాయర్ విశ్వనాథ్.</p>
                    <p>స్వస్తి</p>
                    <p>రవి కావూరు….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>