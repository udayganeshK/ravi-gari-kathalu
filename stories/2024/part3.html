<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Part3</title>
    <meta name="description" content="కథా సాగరం 
పార్ట్. 3">
    <meta property="og:title" content="Part3">
    <meta property="og:description" content="కథా సాగరం 
పార్ట్. 3">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">Part3</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>కథా సాగరం 
పార్ట్. 3</p>
                    <p>అదొక అందమైన పూదోట. రకరకాల పూల మొక్కలు, చెట్లతో, కొంగ్రొత్త లేత చిగుళ్ళుతో ,వసంత శోభతో కళకళలాడుతూ ఉంది. కోయిలమ్మలు తమ మధుర గానంతో అందరినీ నిదుర లేపుతున్నాయి. అందులో ఒక మల్లె చెట్టు, విరబూసిన పూలతో సువాసనలు వెదజల్లుతూ అందరినీ తన వైపు ఆకర్షిస్తోంది. ఇంతలో వచ్చాడు ఓ రాక్షసుడు. 
 కర్కశంగా తన కబంధ హస్తాలతో ఆ చెట్టుని పూలతో సహా నలిపి నాశనం చేసాడు. బాధతో ఆ లేత మొక్క విలవిల లాడుతోంది. చిత్రంగా, ఆ చెట్టు నుంచి కారుతోంది రక్తం. చుట్టుపక్కల అంతా రక్తసిక్తమైంది. అయ్యో, ఏమిటీ ఇది? 
 &quot;వదులు, నన్ను వదులు &quot; గింజుకుంటూ గట్టిగా కేకులు పెడుతున్న అపూర్వ రూం లోకి పరుగెత్తుకుంటూ వెళ్ళింది రమ. ఆ వెనుకే వెళ్ళాడు వాసుదేవ్. 
 కార్తీక్, అప్పుడే వచ్చిన ధీరజ్ కూడా లోపలికి పరిగెత్తారు.
 &quot;అమ్మా, అప్పూ, అప్పూ లే. పీడకల వచ్చిందా తల్లీ?&quot; అపూర్వ పక్కనే కూర్చుని, ఆమె మీద చేయివేసి , లేపటానికి ప్రయత్నిస్తూ కుదపసాగింది ....
 రెండు క్షణాల తర్వాత కళ్ళు తెరిచి, భయంభయంగా చుట్టూ చూస్తూ లేచి కూర్చుంది అపూర్వ. చెమటతో తడిసిపోయిన ఆమె ముఖం, మెడ తన పమిట కొంగుతో తుడుస్తూ ,
 &quot; బయపడకు తల్లీ, నీవు ఇంట్లోనే, మా అందరి మధ్యా ఉన్నావు. నీకు ఏం కాలేదు &quot; అంటూ దగ్గరికి తీసుకుని వెన్ను నిమరసాగింది. తల్లి చేతుల్లొ వాలి రిలాక్స్ అవుతున్నట్లు కళ్ళుమూసుకుంది అపూర్వ.
 &quot;నిన్ను ఇక్కడే ఉండమంటే బయటికి ఎందుకు వచ్చావు రమా?&quot; అడిగాడు వాసుదేవ్ 
 &quot; కాస్త కాఫీ కలుపుదామని కిచెన్ లోకి వెళ్ళానండి ఇప్పుడే&quot; అన్న రమ మాటలకి 
 &quot;మాకు కావలసినవి మేము చేసుకుంటాం రమా. నీవు అమ్మాయిని వదిలేసి బయటికి రావద్దు &quot;అన్నాడు వాసుదేవ్.
 బాధగా చెల్లెలిని చూస్తూ నిలబడ్డ కార్తీక్ భుజం మీద చెయ్యి వేసి బయటికి తీసుకువచ్చాడు ధీరజ్. ఇద్దరూ పోర్టికోలో కి వెళ్ళారు. 
 &quot; ఇది ధీరజ్ పరిస్థితి , నీవు స్వయంగా చూసావుగా&quot; అన్నాడు కార్తీక్ అతని కళ్ళల్లో సన్నని నీటి పోర గమనించాడు ధీరజ్.
 నిజానికి ధీరజ్ పరిస్థితి కూడా అలాగే ఉంది. తను తప్పు ఏమీ లేని ఒక అమాయకురాలు ఇలా అత్యాచారానికి గురై అవమాన భారంతో , బాధతో అక్రోశిస్తుంటే అతని హృదయం విలవిల్లాడిపోయింది. అదే‌సమయంలో తన కర్తవ్యం గుర్తు తెచ్చుకున్నాడు. కార్తీక్ స్నేహితుడిగా, మానవత్వం ఉన్న ఓ మనిషిగా ఇప్పుడు తను వీళ్లకి అండగా ఉండాలి. ధైర్యం చెప్పాలి. తర్వాత జరగవలసిన విషయాల గురించి వీరితో ఆలోచన చేయాలి. 
 &quot;కార్తీక్, ఇది అధ్యైర్యపడుతూ, బాధపడుతూ కూర్చోవాల్సిన సమయం కాదు. అసలు ఇది ఎలా జరిగింది, ఎవరు చేసారు కనుక్కుని దోషులకి శిక్ష పడేలా చేయాలి. నీకు అండగా నేను ఉంటాను. అసలు ముందు ఏం జరిగిందో చెప్పు వివరంగా&quot; అడిగాడు ధీరజ్.
 తమకు తెలిసిన విషయం మొత్తం చెప్పాక, &quot; అదృష్టం కొద్దీ అపూర్వని మొదట చూసింది, నాన్న కొలీగ్, ఫ్రెండ్. వాళ్ళకి తెలిసిన హాస్పిటల్ లోనే జాయిన్ చేసి, ఇంటికి ఫోన్ చేసి చెప్పారు. పోలీస్ ఎంక్వైరీ దగ్గర నుంచి ఎక్కడికక్కడ పకడ్బందీగా బయటికి రాకుండా మేనేజ్ చేయగలిగాడు . అతను హైకోర్టులో ఫైనాన్స్ ఆఫీసర్. దాంతో చాలావరకు ఇష్యూ పబ్లిక్ కాకుండా ఆగిపోయింది. ఎంతో జాగ్రత్తగా ఉన్నా ,పదే పదే పోలీసులు రావటంతో బయటికి రానేవచ్చింది .ఎవరి ఇష్టం వచ్చినట్టు వాళ్ళు ఊహించుకుంటున్నారు&quot; అన్నాడు నిట్టూర్చి.
 &quot; ఇంతవరకూ బాగానే మేనేజ్ చేసారు. నాది ఒక సలహా పోలీసులు వాళ్ళ ఇన్ వెస్ట్ గేషన్ వాళ్ళు చేసుకుంటారు, కానీ డబ్బులు ఖర్చు అయినా సరే మనం ఒక ప్రైవేటు డిటెక్టివ్ ఏజెన్సీ వాళ్ళని అప్రోచ్ అవుదాం. దోషులు తెలిసాక శిక్ష పోలీసులకి వదిలేద్దాం&quot; అన్నాడు ధీరజ్.
 చాలాసేపు ఈ విషయం గురించి మాట్లాడుకున్న తర్వాత ధీరజ్ బయలుదేరబోతూ, రమా, వాసుదేవ్ లని కలవటానికి మళ్ళీ రూం లోకి వెళ్ళాడు.
 ధీరజ్ పదే పదే అపూర్వ బెడ్రూం లోకి రావటం ఇష్టం లేని రమా, వాసుదేవ్ అసహనంగా చూసారు అతని వైపు. అది గమనించిన ధీరజ్ తన మన మనసులోని మాట చెప్పాడు.
 &quot;అంకుల్, నన్ను అపార్థం చేసుకోవద్దు. నేను మీకు సహాయం చేసేవాడినే కానీ, హాని చేసే వాడిని కాను, నన్ను నమ్మండి.&quot; అని చెప్పి వెళ్ళిపోయాడు ధీరజ్.
 ఎడారిలో దాహంతో చనిపోబోతున్న వ్యక్తికి గుక్కెడు నీళ్లు దొరికితే ఎలా ఉంటుందో అలా ఫీల్ అయ్యారు ఆ అభాగ్యులు ముగ్గురు. ఇంతవరకూ, పలకరింపు పేరుతో బంధువులు, పరిచయస్తుల వంకర మాటలు, వ్యంగం మాత్రమే వింటున్న వాళ్ళకి ధీరజ్ లో నిజమైన శ్రేయోభిలాషి కనపడ్డాడు.</p>
                    <p>*. *. *</p>
                    <p>ఇంటికి వచ్చిన ధీరజ్ మనసంతా అల్లకల్లోలంగా ఉంది. ఉదయం కాస్త ఆలస్యంగా ఆఫీసుకు వెళ్ళిన అతనికి కార్తీక్ ఆఫీసులో కనపడకపోయేసరికి క్యాజువల్ గా అడిగాడు, కార్తీక్ రాలేదా అని.
 &quot; ఏంటి నీకు ఏ విషయం తెలీదా ?&quot; అడిగాడు ఒకతను.
 &quot;నాకు ఏమీ తెలియదే ఏమైంది కార్తీక్ కి?&quot; గుండె దడదడ లాడుతుండగా అడిగాడు. 
 &quot; కార్తీక్ కి ఏమీ కాలేదు, బట్ సంథింగ్ హేపెన్డ్ టు హిజ్ సిస్టర్. ఏక్చువల్లీ నో బడీ నోస్ ఎక్జాక్ట్ ఇన్సిడెంట్ &quot; అన్నాడు ఒక కొలీగ్.
 &quot; తెలియనిది ఏముంది భాయ్ అందులో. ఫ్రెండ్స్ తో ఎంజాయ్ మెంట్ కి వెళ్ళింది. ఆ ఎంజాయ్ మెంట్ అయిపోగానే మరికొందరు ఆమెని ఎంజాయ్ చేసారు&quot; వెకిలిగా నవ్వుతూ అన్నాడు మరొకడు.
 
 అందరూ ఎవరికి తోచినట్లు వారు మాట్లాడుతున్నారు. వాళ్ళలో ఆడవాళ్లు కూడా ఉన్నారు. 
 &quot;షటప్ ఆల్ ఆప్ యూ. మీరు అసలు మనుషులేనా? సాటి ఆడదానికి అన్యాయం జరిగితే , అది వ్యతిరేకించాల్సిన మీరు, కనీసం సానుభూతి కూడా చూపకపోవడం దురదృష్టం &quot; భగ్గుమన్నది ఓ మనసున్న ఆడది.
 ధీరజ్ క్షణం కూడా ఉండలేక పోయాడు అక్కడ. కానీ అర్జెంటుగా ఒక కాల్ ఎటెండ్ అవ్వాల్సి ఉండటంతో, ఆగిపోయాడు. పని పూర్తి కాగానే అన్నం కూడా తినకుండా కార్తీక్ ఇంటికి వెళ్ళాడు.
 ఏమిటీ ఈ సమాజం? ఎటు పోతున్నది. ఎంతో నాగరికతా, అభివృద్ధి ,మహిళా సాధికారత, స్త్రీ స్వేచ్చ ఇలా ఏవేవో సాధించాం అని ఉపన్యాసాలు ఇస్తున్నారు , పుస్తకాలలో, కధల్లో జొప్పించి రాస్తున్నారు. కానీ వాస్తవంలో జరుగుతున్నది ఏమిటి? 
 ధీరజ్ కళ్ళముందు తను గతంలో చూసిన‌ అపూర్వ అమాయక మొహం పదే పదే కనపడసాగింది. మళ్ళీ అంతలోనే భయంతో వణికిపోతూ ఆక్రోశిస్తున్న అపూర్వ మొహం మనసును కలచివేయసాగింది.
 ఇది ఒక్క అపూర్వ సమస్య కాదు, ఎంతోమంది అమాయకపు అపూర్వలు కామపిశాచాల దాష్టికాలకి బలైపోతున్నారు. వీళ్ళని వదలకూడదు. ఇలాంటి నరరూప రాక్షసులని నిర్ధాక్షిణ్యంగా నరికి పారేయాలి. అదే విధంగా వీళ్ళ వల్ల జీవితాలు పాడై, జీవశ్చవాల్లా బతుకుతున్న వారికి ఏదో ఒక ఆసరా కల్పించాలి . 
 
 ఆలోచనలతో ఎప్పటికో నిద్ర పోయాడు</p>
                    <p>*. *. *
 
 పీడకల లాంటి ఆ ఘటన జరిగి రెండు నెలలు దాటింది. వాసుదేవ్ ఉద్యోగాలకి నెల రోజులు సెలవు పెట్టాడు. రమ అయితే లాంగ్ లీవ్ పెట్టింది. కార్తీక్ వాళ్ళ మేనేజర్ ని అడిగి పర్మిషన్ తీసుకుని వర్క్ ఫ్రం హోం చేయసాగాడు .బయటికి వెళ్లాలంటే అందరికి భయం. డేగలనాటి చూపులతోటి వాళ్ళ దేహాలని పొడిచి పొడిచి పెడుతున్నారు .
 అపూర్వకి శారీరకమైన గాయాలు తగ్గుముఖం పట్టాయి. కానీ మానసికంగా రోజురోజుకీ కృంగిపోతూ పిచ్చిదాని లాగా తయారయింది .
 &quot; నేను అపవిత్రం అయిపోయాను. నా దగ్గరకు ఎవరూ రావద్దు&quot; అంటూ ఒకటే అరుపులు.
 ఒకరోజు ఆవేశంతో ఉరివేసుకుని ఆత్మ హత్యా ప్రయత్నం చేయబోయింది. దాంతో ఎవరో ఒకరు ఆమెకి తోడుగా పక్కనే ఉంటున్నారు. 
 
 కౌన్సెలింగ్ ద్వారా పరిస్థితి కొంత మెరుగుపడింది.
ఇప్పుడు అపూర్వ భవిష్యత్తు ప్రశ్నార్ధకంగా మారింది. క్యాంపస్ సెలెక్షన్ లో ఉద్యోగం వచ్చినా, ఈ ఘటనతో వచ్చిన ఉద్యోగం వదులుకుంది. ఆమె భవిష్యత్తు ఏమిటీ? ఇంత జరిగాక, ఇప్పుడు కాకపోయినా, కొన్ని సంవత్సరాల తరువాత అయినా ఆ అమ్మాయిని ఎవరు పెళ్ళి చేసుకుంటారు.? 
 కేసుని ఒక ప్రైవేటు డిటెక్టివ్ ఏజెన్సీకి అప్పచెప్పారు. ధీరజ్ ఆ కుటుంబానికి అన్నివిధాలా సహాయంగా ఉంటున్నాడు. అయితే ఇంటికి వచ్చేవాడు కాదు. కార్తీక్ తనే వెళ్లి కలిసి వస్తున్నాడు.</p>
                    <p>*. *. *</p>
                    <p>&quot; ధీరజ్ , కార్తీక్ వాళ్ళ చెల్లెలు గురించి ఏదేదో వింటున్నాము నిజమేనా?&quot; అడిగింది అర్చన, అప్పుడే ఆఫీస్ నుంచి వచ్చిన ధీరజ్ ని.
 &quot; ఔనమ్మా,, చాలా ఘోరం జారిగింది,&quot; . అతని గొంతులో తన సొంత మనుషులకే ఇలా జరిగింది అనేంత బాధ కనపడ్డది.
 &quot; ఆరోజు టీవీలో చెప్పారు కానీ, ఆ అమ్మాయి మొహం చూపించలేదు. ఎలా జరిగింది &quot;? అడిగింది. టూకీగా చెప్పాడు ధీరజ్.
 &quot; అయినా ఆడపిల్లని మగపిల్లలతో కలిసి టూర్ కి పంపటం ఏమిటీ బుధ్ధిలేకుండా? ఈరోజుల్లో అందరికీ ఇదొకటి సహజం అయింది. అదేమంటే, మాకు ఆడమగా తేడా లేదు, అభ్యుదయ భావాలు కలవాళ్ళం అని సమర్థించుకుంటారు. ఛీ,ఛీ&quot; ఈసడింపుగా అంది అర్చన.
 &quot; అమ్మా, ఒకదానితో మరొకటి ముడి పెట్టకు. నన్ను అక్కని ఎడ్యుకేషన్ టూర్ అంటూ మీరు పంపలేదా? అప్పుడు కూడా ఆడా మగా అందరం కలిసే వెళ్ళాం&quot; కోపంగా అన్నాడు ధీరజ్.
 &quot; మీతో పాటు లెక్చరర్స్ కూడా ఉన్నారు. మీరు వెధవ్వేషాలు వేయకుండా చూడటానికి. మీకు ఆ పిల్లకి పోలిక ఏంట్రా?&quot; తనూ కోపంగానే అంది అర్చన.
 &quot; ఏదైనా చేయాలి అనుకుంటే ఎంతమంది ఉన్నా అడ్డు కాదు &quot; ధీరజ్ తగ్గటం లేదు.
 &quot; అర్చనా, ధీరజ్ , ఇక ఆ టాపిక్ వదిలెయ్యండి. ఎవరి గురించో మీరు వాదులాడుకోవటం ఎందుకు? &quot; వారించాడు మొదటినుంచీ అంతా వింటున్న ధీరజ్ తండ్రి చంద్రశేఖర్.
 &quot; ధీరజ్, బట్టలు మార్చుకునిరా, నీకు టీ ఇచ్చి నేను అలా గుడి దాకా వెళ్లి వస్తాను&quot; అంది అర్చన.
 ధీరజ్ ఫ్రెష్ అయి రాగానే అతనికి టీ ఇచ్చి, గుడికి వెళ్ళింది అర్చన.
 తండ్రీకొడుకులు ఇద్దరూ మాట్లాడుకుంటూ కూర్చున్నారు. 
 &quot; మన సమాజం ఇలాంటి‌ వాటిని అసలు ఒప్పుకోదు. ఒకపక్క జాలి పడుతూనే , మరోపక్క వీళ్ళ పరిస్థితికి వీళ్ళదే తప్పు అని విక్టిమ్స్ నే బాధ్యులని చేస్తారు&quot; అన్నాడు చంద్రశేఖర్.
 &quot;అదే చాలా బాధాకరమైన విషయం నాన్నా. మరి వీళ్ళ భవిష్యత్తు ఏమిటో?&quot; అన్నాడు ధీరజ్.
 &quot; చేదు నిజాన్ని అంగీకరించాలి ధీరజ్. వీళ్ళవి మోడువారిన జీవితాలే అవుతాయి, అభ్యుదయ భావాలు కలిగిన వ్యక్తులు ఎవరో వీళ్ళకి కొత్త జీవితం ఇస్తే తప్ప &quot; అన్నాడు చంద్రశేఖర్.
 
 *. *. *
 
 &quot; ఛీ,ఛీ, ప్రతిరోజూ నిద్ర లేవగానే ఏదో ఒక దరిద్రం కనపడల్సిందే “</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>