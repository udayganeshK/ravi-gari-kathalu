<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>“ధీరజ్ ! - రవి గరి కథలు</title>
    <meta name="description" content="కథా సాగరం పార్ట్ 5
రచన: సరస్వతి కరవది">
    <meta property="og:title" content="“ధీరజ్ ! - రవి గరి కథలు">
    <meta property="og:description" content="కథా సాగరం పార్ట్ 5
రచన: సరస్వతి కరవది">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">“ధీరజ్ !</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>కథా సాగరం పార్ట్ 5
రచన: సరస్వతి కరవది</p>
                    <p>ధీరజ్ తో చాలా కాలానికి మనసు విప్పి మాట్లాడింది అపూర్వ.</p>
                    <p>“ధీరజ్ !</p>
                    <p>నాలాంటి చదువుకున్న అమ్మాయే సామూహిక అత్యాచారానికి గురైతే, చదువు లేని నిరుపేద కుటుంబాలలోని అమ్మాయిలు ఈ విషయాన్ని ఎలా ఎదుర్కోగలరు? వారి జీవితాలు మసిబారి పోవాల్సిందేనా?</p>
                    <p>వారికి కలిగిన శారీరక మానసిక వేదనలతో పాటు సమాజం నుంచి చిన్న చూపు, అవహేళన జీవితాంతం అత్యాచార బాధితులను వదలవు. ఎందరికో పెళ్లిళ్లు కావు,</p>
                    <p>కొన్ని చోట్ల కుటుంబం నుంచి ఇంచుమించు వెలివేయబడతారు. అందుకే బాధితులు తమకి జరిగిన అన్యాయాన్ని బయటకు చెప్పుకోవటానికి జంకుతారు.</p>
                    <p>మనకు తెలిసిన బాధితులకు వెయ్యి రెట్లు తెలియని బాధితులుంటారు. వారు మరిచిపోదామనుకున్నా
ఆ ఘటనను మరువనివ్వదీ సమాజం. కుంగుబాటుకు లోనవుతారు. ఆత్మహత్యలు చేసుకుంటారు.</p>
                    <p>ఇంట్లోని వారి ఆదరణ లేక బయటకు గెంటివేయబడి, జీవితాలను నాశనం చేసుకున్నవారున్నారు.</p>
                    <p>డిల్లీ వచ్చాక నవనీత్ ఆలోచనలు నన్నెంతో ప్రభావితురాలిని చేశాయి. హైద్రాబాద్లో ఆ సబిన్స్పెక్టర్ దీపికా! ఎంత ధైర్యం...ఎంత ఆత్మ విశ్వాసం! వాళ్ళని చూసే నేను అత్యాచార బాధితులకు ఏదన్నా చెయ్యాలనే నిరంతర ఆలోచనతో ఉన్నాను.</p>
                    <p>ధీరజ్..</p>
                    <p>నేను నా చేదు అనుభవాన్ని నాలాగా అత్యాచారానికి బలైపోయిన వేలాది మంది ఆడపిల్లల జీవితాల్లో వెలుగు నింపటానికి ఉపయోగిద్దామనుకుంటున్నాను.</p>
                    <p>ఇటువంటి మహిళలకు స్వావలంబన కలుగజేయడ
మొకటే పరిష్కార మార్గం. ఇదే నా ప్రస్తుత ఆశయం, లక్ష్యం.</p>
                    <p>వారికి ముందుగా గుడ్ టచ్ బ్యాడ్ టచ్, లైగింక విజ్ఞానం, తాము ఎక్కడ జాగరూకత ఉండాలో తెలియచెబుతూ ఆత్మ రక్షణ పద్ధతులు విషయమై శిక్షణ ఇస్తాము.</p>
                    <p>చదువుకున్న దాన్నే నేను ఇందుకు ఉదాహరణ. నాకు ఆత్మ రక్షణ విధానం తెలిసిఉంటే నన్ను నేను రక్షించుకునే దాన్ని కదా.</p>
                    <p>అత్యాచార బాధితులకు వారికి నచ్చిన వృత్తిలో శిక్షణ ఇప్పించి ఆర్థికంగా స్వావలంబన కల్పిస్తాము. వారికి కావలసి వస్తే వసతి సౌకర్యాన్ని కల్పిస్తాము.</p>
                    <p>చదువు మీద ఆసక్తి ఉంటె చదివిస్తాము. ఏదో ఒక పద్దతిలో వారు జీవితంలో నిలదొక్కుకునేలా చేస్తాము.</p>
                    <p>అవసరమైన కౌన్సిలింగ్ ఇప్పించి వారు స్థిమితపడ్డాక పెళ్లి మీద ఆసక్తి కలిగితే, పెళ్లి కూడా జరిపిస్తాము.</p>
                    <p>ఈ ఆశయ సాధన కోసం , నేను నవనీత్ తో కలిసి “స్వావలంబన” అని ఓ సంస్థను పెడదామని అనుకుంటున్నాను .</p>
                    <p>దీనికి కావలసిన న్యాయపరమైన, చట్టపరమైన సహాయం చేయటానికి కావలసినవారిని సమీకరించటానికి దీపిక, రాఘవులుగారు, రోహిణి గారు అందరూ దయతో అంగీకరించారు.</p>
                    <p>ధీరజ్</p>
                    <p>నా మీద ఆ అఘాయిత్యం జరగకపోతే, నేనూ అందరిలా బ్రతికేసేదాన్ని. కానీ ఇప్పుడు నా జీవితానికో లక్ష్యం ఉంది. దాన్ని సాధించి తీరతాను.&quot; చివరిమాటలు అంటుండగా అపూర్వ గొంతు ఆవేశంతో వణికింది.</p>
                    <p>ధీరజ్ ఆమె చివరి మాటలకు చలించిపోయాడు. 
తప్పకుండా అపూర్వ , నీతో కలిసి ఈ మహాయజ్ఞంలో పాలు పంచుకునే అవకాశం నాకు కూడా ఇవ్వు.</p>
                    <p>నీకో విషయం చెప్పనా? నువ్వు అన్యాయమైన ఆడపిల్లల బ్రతుకుల గురించి ఆలోచిస్తుంటే, నేను అసలు అటువంటి సంఘటనలు జరగకుండా ఎలా ఆపాలా అని ప్రణాళికలు వేస్తున్నాను.</p>
                    <p>దానికి ఎందరో సామాజికవేత్తలను, విద్యావేత్తలను, రాజ్యాంగ నిపుణులను ఈ ఉద్యమంలో భాగస్థులను చెయ్యాలి.</p>
                    <p>సమాజంలో మౌలికమైన మార్పులు తేవటానికి కృషి చెయ్యాలంటే యువత వల్లనే సాధ్యం. నాలాగే ఆలోచించే మనసు, ధైర్యం ఉన్నవారందరినీ కలిసిరమ్మని ఇప్పటికే సోషల్ మీడియాలో పిలుపు నిచ్చాను. చాలామంది యువతీ యువకులు దానికి బదులిస్తున్నారు.</p>
                    <p>ఇప్పటికే దేశంలో వివిధ ప్రాంతాలనుంచి డెబ్బై వేలకు పైగా ఈ ఉద్యమంలో పాల్గొనటానికి ముందుకొచ్చారు.</p>
                    <p>మగ పిల్లలకు ప్రాథమిక విద్యలోనే మన సంస్కృతి, సంప్రదాయాలు, స్త్రీల పట్ల గౌరవం నేర్పించటం,</p>
                    <p>లైగింక విజ్ఞానాన్నీ శాస్త్రీయ దృక్పథంతో విద్యార్థులకు వివరించడం వారి సందేహాలకు సమాధానాలు ఇవ్వడం</p>
                    <p>నిపుణులైన సాఫ్ట్వేర్ ఇంజినీర్లతో మహిళల రక్షణకోసం సమర్థవంతమైన అప్లికేషన్ లను తయారు చేయించటం,</p>
                    <p>అత్యాచారం చేసినవారి శిక్షలు కఠినతరం చేయటం వంటి వెన్నో సాధించటం మా కార్యాచరణ ప్రణాళికలో ఉన్నాయి. కార్తీక్ కూడా ఈ మహాయజ్ఞంలో పాల్గొంటున్నాడు.</p>
                    <p>అపూర్వ, నువ్వంటే నాకు ఇష్టం.. నీకు జరిగిన అన్యాయం వల్లనే, అటువంటి సంఘటనలు జరగకుండ చూడటానికి ఏం చెయ్యాలి అనే ఆలోచన నాలో బయలుదేరింది. మనిద్దరం ఒకే రకంగా ఆలోచిస్తున్నాము. కలిసి పనిచేద్దాం.</p>
                    <p>జీవితాన్ని పంచుకుందాం. &quot; ఆమె రెండుచేతుల్ని తన చేతుల్లోకి తీసుకుని అభ్యర్థించాడు ధీరజ్.</p>
                    <p>ధీరజ్ ఇలా అంటున్నందుకు నన్ను క్షమించు. నాకు ఇప్పుడే వివాహం చేసుకునే మానసిక సంసిద్ధత లేదు ధీరజ్. నాకు కొంత వ్యవధి కావాలి.</p>
                    <p>ముందు మన ఇద్దరి ఆశయ సాధనకు కృషి చేద్దాము. 
జీవితాంతం నువ్వు నాకు తోడుంటావని నాకు గట్టి నమ్మకం ధీరజ్, అంటూ ధీరజ్ చేతిలో తన చెయ్యి వేసి చెప్పింది అపూర్వ.</p>
                    <p>అపూర్వ తో తన బంధం బలపడతుందన్న ఆనందంతో 
ఇంటికి వెళ్ళేడు ధీరజ్.</p>
                    <p>*****</p>
                    <p>కొన్ని రోజులకు ఒక రోజు సాయత్రం నవనీత్ తో తనకు జరిగిన అనుభవాన్ని పంచుకుంది అపూర్వ.</p>
                    <p>అంత ఉత్సాహవంతురాలైన నవనీత్ జరిగిన సంఘటన కు నిష్టేశ్చురాలయింది. కన్నీరు పెట్టుకొంది.</p>
                    <p>ఓదార్చడం అపూర్వ వంతయింది.</p>
                    <p>తన ఆశయం వివరించింది అపూర్వ.</p>
                    <p>తప్పకుండా అపూర్వ. మనం ఇద్దరం దీని మీద వెంటనే ప్రారంభిద్దాం.</p>
                    <p>మనం చేసే పనులను సామాజిక మధ్యామమైన యూ ట్యూబ్, ఫేస్ బుక్, ట్విట్టర్ మొదలయినవి వాడుకుందాం. విస్తృత ప్రచారం చేద్దాం.</p>
                    <p>మనం అనుకున్న అన్ని విషయాలు మీద వీడియోలు రూపొందిద్దాం. జన బాహుళ్యం లోకి తీసుకెళ్తాం. ప్రజలలో చైతన్యం తీసుకొద్దాం.</p>
                    <p>అత్యాచారాలను చేసేవాళ్లను ఎండగడదాం. అంటూ ఉత్సాహపడింది నవనీత్…</p>
                    <p>ఇక్కడ సరస్వతి గారి క్రియేటివిటీ వుంటుంది</p>
                    <p>ముగింపు ఎలా ఉంటుంది అంటే</p>
                    <p>వీరి వీడియోలు ఇన్స్టెంట్ హిట్ అండ్ వైరల్ అవుతాయి.</p>
                    <p>ఒక రోజు అపూర్వ కి ఫోన్ వస్తుంది. అపార్ట్మెంట్ సెక్రటరీ ఫోన్ చేస్తాడు. మేడం మీ గుడ్ టచ్ బ్యాడ్ టచ్ వీడియో మా 8 ఏళ్ల అమ్మాయి చూసింది. 
నాన్న వాచ్మెన్ అంకుల్ మన పక్కింటి వాళ్ళ చిన్న పిల్లని బ్యాడ్ టచ్ చేశాడు నాన్న. అతన్ని పనిష్ చెయ్యాలి కదా నాన్న ఆంది. నిలదీస్తే వాచ్మెన్ ముందు, బుకాయించిన పిల్లలందరూ అదే మాట చెప్పేసరికి వాడు కాళ్ళ బేరానికి వచ్చేడు.వాడికి దేహశుద్ధి చేసి పోలీసులకు అప్పగించాం.</p>
                    <p>థాంక్యూ అమ్మా. మీరు నాటిన మొక్క పూలు పూస్తోoది.</p>
                    <p>అపూర్వ మనసు నిండా ఆనందం.. తాము ఆశించిన అభ్యుదయం అప్పుడే మొలకలు వేస్తోందని..</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>