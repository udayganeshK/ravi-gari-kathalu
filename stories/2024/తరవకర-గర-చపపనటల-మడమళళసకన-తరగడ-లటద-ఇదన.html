<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>త్రివిక్రం గారు చెప్పినట్లు మెడముళ్ళేసుకుని తిరగడం లాంటిదే ఇదీను! - రవి కావూరు కథలు</title>
    <meta name="description" content="చిన్న విషయంగా అనిపించవచ్చు. కాస్త ఆలోచిస్తే ఏమిటి మనకింత అవివేకం అనిపిస్తుంది. బొంబాయిలో జూలై 11 న పేలుళ్ళు జరిగితే.. దాన్ని 7/11 అన్నారు. నిజానికి మన పద్ధతి ప్రకారం అది 11/7. మరి అలా ఎందుకన్నారు? అమె...">
    <meta property="og:title" content="త్రివిక్రం గారు చెప్పినట్లు మెడముళ్ళేసుకుని తిరగడం లాంటిదే ఇదీను! - రవి కావూరు కథలు">
    <meta property="og:description" content="చిన్న విషయంగా అనిపించవచ్చు. కాస్త ఆలోచిస్తే ఏమిటి మనకింత అవివేకం అనిపిస్తుంది. బొంబాయిలో జూలై 11 న పేలుళ్ళు జరిగితే.. దాన్ని 7/11 అన్నారు. నిజానికి మన పద్ధతి ప్రకారం అది 11/7. మరి అలా ఎందుకన్నారు? అమె...">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">త్రివిక్రం గారు చెప్పినట్లు మెడముళ్ళేసుకుని తిరగడం లాంటిదే ఇదీను!</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>చిన్న విషయంగా అనిపించవచ్చు. కాస్త ఆలోచిస్తే ఏమిటి మనకింత అవివేకం అనిపిస్తుంది. బొంబాయిలో జూలై 11 న పేలుళ్ళు జరిగితే.. దాన్ని 7/11 అన్నారు. నిజానికి మన పద్ధతి ప్రకారం అది 11/7. మరి అలా ఎందుకన్నారు? అమెరికా వాళ్ళు ముందు నెల పెట్టి ఆపై తేదీ పెడతారు కాబట్టిన్నీ, 9/11 అనేది, వాళ్ళ దేశంలో ఇలాంటిదే ప్రముఖ దాడి జరిగిన తేదీ కాబట్టిన్నీ, దానికి ప్రాస కుదురుతున్నది కాబట్టీ దాన్ని మనం 7/11 అన్నాం! దీనికి ప్రధాన కారకులు కొందరు మాధ్యమాల వాళ్ళు, మరీ ముఖ్యంగా కొత్త పుంతలు తొక్కుతున్నామనుకుంటూ పెడదోవలు తొక్కే టైమ్స్ ఆఫ్ ఇండియా, డెక్కన్ క్రానికిల్, టీవీ9 లాంటి ప్రసార సాధనాలే!
మన సినిమా పరిశ్రమల పేర్లను కూడా ఇలాగే మార్చిపారేసారు. హాలీవుడ్‌ను చూసి వుడ్లు పెట్టేసుకున్నారు. హిందీ సినిమా బాలీవుడ్, తెలుగు సినిమా టాలీవుడ్ అయిపోయాయి. చెన్నై, కోల్‌కతాలలోని పరిశ్రమలను ఏమనాలనే విషయమై మొదటి అక్షరాలు ఒకటే అవడంతో కాస్త తేడాలొచ్చినట్లున్నాయి. ఇంగ్లీషు వికీపీడియాలో ఈ వుడ్ల మీద చర్చ జరిగింది. ఒకాయన టాలీవుడ్ అంటే బంగ్లా సినిమా అంటున్నాడు.. బహుశా టాలీగంజి లో ఉందేమో బంగ్లా సినిమా! మనం జాలీవుడ్ అని పిలుచుకుంటే పోలా.. జూబిలీ హిల్స్ పేరు కలిసొస్తుంది, జాలీగా కూడా ఉంటుంది. (అరవ సినిమాను కాలీవుడ్ అని బంగ్లా సినిమాను కాళీవుడ్ -కలకత్తా కాళిక పేరిట- అంటే పోతుందేమో! మరి కన్నడ సినిమానో? (మూడో క కారం).. ఖాళీవుడ్ అనొచ్చేమో! కన్నడ పరిశ్రమ పరిస్థితికి ఆ పేరు సరిపోతుంది కూడాను.) అనుకరణపై ఎందుకింత యావ?
త్రివిక్రం గారు చెప్పినట్లు మెడముళ్ళేసుకుని తిరగడం లాంటిదే ఇదీను!
ఇక భాష సంగతి చెప్పే పనే లేదు. భాష విషయంలో మనకున్నంత భావ దాస్యం మనదేశంలో మరొకరికి లేదనుకుంటాను. దాని గురించి చెప్పుకోడమంటే గొంగట్లో తింటూ వెంట్రుకలు ఏరుకున్నట్లే!
ఎలాగూ తిండి ప్రసక్తి వచ్చిందిగా దాని సంగతే చూద్దాం.. భోంచేసావా అని అడగరు.. మీల్స్ చేసావా, లంచయిందా.. ఇలా అంటారు. హోటలుకు వెళితే రెండు భోజనాలు అనరు.. రెండు మీల్స్ అంటారు. అన్నం కు బదులు రైస్! (వడ్లూ, బియ్యం, అన్నం.. అన్నిటికీ వాడే ఈ బోడి మాటంటే ఎందుకో అంత ప్రీతి!?) నెయ్యిని ఇంట్లో నెయ్యి అనే వాళ్ళు హోటలుకు వెళితే ఘీ అనో ఆయిల్ అనో అంటారు. అప్పడం అని అనరు.. పాపడ్ అంటారు. మంచినీళ్ళు అనడం నామోషీ.. వాటర్ అంటారు. పచ్చడి, ఊరగాయ అనరు.. చట్నీ, పికిల్ అంటారు. (పచ్చళ్ళు తింటంలో ప్రపంచం లోనే మొనగాళ్ళం మనం. ఆ గర్వంతోనైనా తెలుగు మాట వాడొచ్చు గదా) కూర అనరు..కర్రీ అంటారు. పెరుగు ను కర్డ్ అంటారు. మజ్జిగ ను బటర్‌మిల్క్ అంటారు. పప్పును దాల్ అని హిందీలో అంటారు. (ఏ భాషైనా పర్లేదు.. మన మాట కాకుండా ఉంటే చాలు.)
పళ్ళను కూడా అంతే.. గ్రేప్స్ అంటారు గానీ ద్రాక్ష అనరు బత్తాయిలను అదేదో మోసంబీ అనో సరంబీ అనో అంటారు. కమలాలను ఆరెంజెస్ అంటారు. (చాన్నాళ్ళ పాటు ఆరెంజి లంటే నారింజలనుకునే వాణ్ణి నేను. కాని అది కాదని తరవాత్తెలిసింది. ) కొబ్బరికాయను కోకోనట్టనీ వేరుశనక్కాయలను పల్లీలనీ … ఇలా సాగుతూ పోతుంది.
మొన్నటికి మొన్న జయప్రకాశ్ నారాయణ గారి టీవీ9 ఫోను కార్యక్రమానికి ఫోను చేసిన వాళ్ళలో కొందరు తమ ప్రశ్నను ఇంగ్లీషులోనే అడిగారు. పోనీ అది సరైన ఇంగ్లీషా.. పరమ బొట్లేరు ఇంగ్లీషు.
ఎందుకీ కష్టాలు.. నవ్వుల పాలవడానికి తప్ప!</p>
                    <p>మన భావ దాస్యానికి మరో గుర్తు మన ప్రజా సదుపాయాలకు మనం పెట్టుకున్న పేర్లు. చాలావాటికి జాతీయ నాయకుల పేర్లే. అక్కడక్కడా, పెద్దగా ప్రాముఖ్యం లేని వాటికి మాత్రమే తెలుగువారి పేర్లు పెట్టుకుంటాం. జాతీయ నాయకులపై నాకేమీ చిన్న చూపు కాదు. &#x27;ఏఁ, మనకాపాటి నాయకులు లేరా&#x27; అని బాధ అంతే! జాతీయ స్థాయి కెదిగిన మన వారన్నా మనకు అలక్ష్యమే! ప్రతీ దానికీ గాంధీలు, నెహ్రూల పేర్లేనా? పీవీలు, ప్రకాశాలు, సంజీవ రెడ్డిలు, బూర్గుల, సురవరం, పట్టాభిలు కనపడరే?
ఇందిరా సాగరు, రాజీవ్ గాంధీ విమానాశ్రయం, జవహర్లాల్ నెహ్రూ టెక్నోలాజికల్ యూనివర్సిటీ, రాజీవ్ రహదారి, లాల్ బహదూర్ స్టేడియం, నెహ్రూ జూలాజికల్ పార్కు, ఇందిరా గాంధీ జూలాజికల్ పార్కు, రాజీవ్ గాంధీ క్రికెట్ స్టేడియం, రాజీవ్ పల్లెబాట, మహాత్మా గాంధీ బస్సు స్టేషను, పండిట్ నెహ్రూ బస్సు స్టేషను అని పేర్లు పెట్టుకున్నాం.
నెల్లూరు జిల్లాకు అమరజీవి పేరు పెట్టే విషయమై కొట్టుకు చచ్చారు మనవాళ్ళు. చివరికి అరవ్వాళ్ళు పెట్టుకున్నట్లు వింతగా పొట్టిశ్రీరాములు నెల్లూరు జిల్లా అని పెట్టాలని తీర్మానించినట్లున్నారు. అదే ఏ ఎల్లయ్యగాంధీ అనో పుల్లయ్యనెహ్రూ అనో ఫలానాపటేల్ అనో పెడదామంటే చంకలెగరేసుకుంటూ సరే సరే అనేవాళ్ళే!
అల్లూరి సీతారామరాజు పేరిట ఏమన్నా ఉన్నాయేమో గమనించారా ? కన్నెగంటి హనుమంతు, కొమరం భీము, గాడిచర్ల హరి సర్వోత్తమరావు, కొండా వెంకటప్పయ్య.. అందరూ విస్మృత వీరులే! కందుకూరి, చిలకమర్తి, గురజాడ, గిడుగు, సురవరం వంటివారు మనకు ఆనరు. రవీంద్ర భారతి పెట్టిన మనవారికి వేమన, కవిత్రయం, పోతన, శ్రీనాథుడు గుర్తు రాలేదు. (నన్నయ విశ్వవిద్యాలయం పెట్టడం సంతోషించదగ్గ విషయం). తమిళులు సుబ్రహ్మణ్య భారతి పేరిట విశ్వవిద్యాలయం పెట్టుకున్నారు. వాళ్ళ శిలప్పాదికారం గురించి, తిరుక్కురళ్ గురించి మామూలు తెలుగువాణ్ణైన నాకూ తెలిసింది. మరి మన కళాపూర్ణోదయం గురించి, వేదసమానమైన వేమన పద్యాల గురించి వాళ్ళకు తెలుసా? (మనకే సరిగ్గా తెలీదు!) తలగుడ్డతో, మెలిదిరిగిన మీసాలతో ఉండే సుబ్రహ్మణ్య భారతి బొమ్మ మనకు సుపరిచితమే. తెలుగు గురించి ఆయన చెప్పిన తమిళ మాటలు మనకు వచ్చు కూడాను. మరి మన శ్రీశ్రీ , గురజాడల బొమ్మలు వాళ్ళకు తెలుసా? వాళ్ళకు తమవాడి గురించి చెప్పుకోడం తెలుసు, మనకు తెలవదు. మనవాళ్ళంటే మరీ చులకన, పైవాడంటే పరమ గౌరవం. అంతే!
ఇక్కడో విషయం.. ఆకలిరాజ్యం సినిమా తీసేటపుడు బాలచందర్‌కు వాడీ వేడీ కలిగిన కవితలు అవసరమయ్యాయి, హీరో నోట పలికించేందుకు. అదేదో తమిళ సినిమాలో (తమిళ ఆకలిరాజ్యమేమో మరి) భారతి పాటలు పెట్టుకున్నాడట, ఆ స్థాయిలో ఉండే పాటలు కావాలి అని ఆయన వెతుకులాట! శ్రీశ్రీ కవితలు విన్నాక పరవశించి పోయాడట. (ఏమాటకామాటే.. ఆ కవితలకు కమలాసనుడు న్యాయం చెయ్యలేకపోయాడు, గొంతు కుదరలేదు!)</p>
                    <p>మనవాళ్ళంటే మనకెంత నిర్లక్ష్యమంటే - &quot;మాకొద్దీ తెల్లదొరతనము&quot; అని పాడిన గరిమెళ్ళ అవసానదశలో దుర్భరమైన జీవితం గడిపాడట. ప్రభుత్వం ఆయనకు సాయం చెయ్యలేదు. పూట గడవని దయనీయమైన స్థితిలో అడుక్కున్నాడట.</p>
                    <p>మన పరాధీన మనస్తత్వానికి, చిన్నదే, మరో నిదర్శనం..
ఓం ఎలా రాస్తాం? సంస్కృతంలో రాస్తాము తప్ప అచ్చ తెలుగున ఓం అని రాయడం బహు అరుదు! అయ్యప్ప భక్తి మన రాష్ట్రాన ప్రబలినాక, సంస్కృత ఓం తో పాటు మలయాళ ఓం కూడా చూస్తున్నాం.</p>
                    <p>భగత్ సింగు, చంద్రశేఖరు ఆజాదుల గురించి తెలీని తెలుగు వాడుండడు. రాష్ట్ర సరిహద్దుల బయట మన అల్లూరి సీతారామరాజు గురించి ఎందరికి తెలుసు? అనుమానమే! (ఇహ కన్నెగంటి హనుమంతును గురించి, పుల్లరి సత్యాగ్రహం గురించైతే మనకే సరిగ్గా తెలీదు.) చదువూ సంధ్యల్లేని ప్రజలతో చిన్నపాటి సైన్యాన్నే ఏర్పాటు చేసి, ఓ రెండేళ్ళ పాటు తెల్లవాడితో అల్లూరి స్థాయిలో సాయుధ పోరాటం చేసిన మొనగాడు భారత స్వాతంత్ర్య చరిత్రలో బోసు కాక మరొకరున్నారా? తానొక్కడే పోరాడడం కాదు, వందలాది మంది గిరిజనులతో చెయ్యీ చెయ్యీ కలిపి వాళ్ళ చేత పోరాటం చేయించాడు. రెండేళ్ళ పాటు తెల్లోణ్ణి అల్లాడించాడు. అదీ అల్లూరి గొప్పదనం! పశ్చిమ గోదావరి జిల్లాకు అల్లూరి పేరు పెట్టే విషయం కొన్ని దశాబ్దాలుగా రాష్ట్ర ప్రభుత్వం వద్ద నలుగుతూ ఉంది. ఇదే అల్లూరి ఏ సింగో, బోసో అయ్యుంటే దేశం మొత్తం కళ్ళకద్దుకుని పూజించి ఉండేది కాదా? అప్పుడు మనమూ అల్లూరిని నెత్తినెట్టుకుని ఊరేగేవాళ్
 బాగా చెప్పారు. ప్రజా సదుపాయాలకే కాదు, మన పేర్లు కూడా ఎంత తెలుగు పేర్లలా అనిపించకపోతే అంత మంచిది. కుషాల్ కునాల్ అవీ ఇవీ అంటూ హిందీ పేర్లే కావాలి (ముద్దు పేర్లు ఇంగ్లీషు పేర్లే కావాలి) నోరు తిరగని సంస్కృతం పేర్లు (సంస్కృతం పేర్లకి వ్యతిరేకం కాదు, నోరు తిరగని పేర్లకి) పెట్టుకుని దాని అర్థం ఇదీ అంటారు, మరి ఈ కుషాల్ కునాల్ పేర్లకి యే భాష లో అర్థం చెప్తారో. అసలు యే భాషో, ఏంటో కూడా తెలుసో లేదో పెట్టినవాళ్ళకి. ఇంటి పేరుని వెనుక వ్రాయటం దగ్గెర నుంచి (U.S. లో అలా వ్రాస్తుండవచ్చు గాక, ఆంధ్రా లో ఎందుకు), తండ్రి/భర్త పేరు వెనుక వ్రాయటం (తమిళవారికి (మలయాళీలు కూడా?) మనలాగ ఇంటి పేరు అని ఉండదు, తండ్రి/భర్త పేరే వెనుక తగిలించుకుంటారు, నాకు తెలిసి) వరకు, ఎంత పక్కవాడి అలవాట్లు, పద్ధతులు, ఎందుకు ఏంటి అని తెలియకుండా, మనం పాటిస్తుంటే అంత POSH, మనవాటిని ఎంత తక్కువ ఉపయోగిస్తే అంత మంచిది, అంత గౌరవం.ఓహో దీన్ని మీరు భావ దాస్యం, భావదారిద్ర్యం అన్నారా!  అనుకరణపై ఎందుకింత యావ?&quot;  దీనికి విరుగుడుగానే నేను చెప్పేది: &quot;తెలుగులో ఆలోచించడం&quot; కాపీ కొట్టడం మానేయండో అని గొంతు చించుకొని అరుస్తున్నాను. అది నాకు మాత్రమే వినిపిస్తోంది :))  ఆ గత జాబులోని మొదటి పేరాలోనే అసలు విషయం ఉంది : &quot;&gt;&gt; మరీ ముఖ్యంగా కొత్త పుంతలు తొక్కుతున్నామనుకుంటూ పెడదోవలు తొక్కే టైమ్స్ ఆఫ్ ఇండియా, డెక్కన్ క్రానికిల్, టీవీ9 లాంటి ప్రసార సాధనాలే!&quot; ఈ ప్రసార సాధనల విపరీత ధోరణులకు వ్యతిరేకంగా పనిచేసేదే, ఈ సోషల్ బ్లాగింగ్.  ప్రతిమార్పునీ కొందరైనా వ్యతిరేకిస్తారు. మార్పులు ఐతే ఆగవు కదా! కానీ, కావల్సిన మార్పుని, స్వయంగా మనమే ప్రయత్నపూర్వకంగా తెచ్చుకోవచ్చు. ప్రసార సాధనాల వల్లే జ్ఞానాసమూపార్జన జరుగుతున్నంత కాలం, ఈ ఒరవడి ఇలాగే కొనసాగుతుంది. దీన్ని మార్చాలి. మార్చటం అంటే అర్ధం &quot;రివర్టింగ్ బ్యాక్ లేదా రోలింగ్ బాక్&quot; కాదు. ముందుకి ముందుగా అడుగేయటం. భాష ప్యూరిటీకంటే, భాషలో &quot;పుడుతున్న&quot; విషయానికి ప్రాధాన్యమిస్తే, అది &quot;జీవ భాష&quot;గా ఉంటుంది అని చెబుతూ ఉంటాను. మిగిలిన భాషాభిమానులతో నాకున్నటువంటి ప్రధానమైన తేడా ఇదే.</p>
                    <p>పండుగల కు బదులు డేస్ జరుపుకోవడం
కట్టు బొట్టు బదులు ఫాషన్ పేరిట విదేశీ వస్త్స్రధారణ
అందాల పోటీలు పవిత్రతకు చేటు</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>