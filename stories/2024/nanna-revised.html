<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nanna revised - రవి గరి కథలు</title>
    <meta name="description" content="నాన్న కోరిక (కథానిక)">
    <meta property="og:title" content="Nanna revised - రవి గరి కథలు">
    <meta property="og:description" content="నాన్న కోరిక (కథానిక)">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">Nanna revised</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">family</span> <span class="tag">travel</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>నాన్న కోరిక (కథానిక)</p>
                    <p>మూల కథ: శ్రీ వల్లూరి సుబ్రహ్మణ్యం</p>
                    <p>కథానుసరణ: రవి కావూరు</p>
                    <p>ఒరే నారాయణ … నిన్న నువ్వు అడిగిన ప్రశ్నకు సమాధానం చెప్తాను విను</p>
                    <p>మొన్న మా నాన్న వైకుంఠ సమారాధన నాడు ఆయన ఫోటో పెట్టకుండా, &quot;మా నాన్న&quot; అని తెల్ల కాగితం మీద వ్రాసి, కుర్చీలో పెట్టేవు కదా. వచ్చిన వాళ్లందరూ ఆ కాగితానికి ఎలా దండం పెట్టుకున్నారు అనే కదా నీ సందేహం.</p>
                    <p>ఆ రోజు అందరు ఉన్న హడావిడిలో, నీ ప్రశ్నకు జవాబు ఇవ్వలేక పోయానురా.</p>
                    <p>ఆయన వెళ్లిపోయిన తరవాత,మొన్న ఆయన గదిని సర్దుతున్నప్పుడు, బల్ల మీద వున్న పంచాంగం మధ్యలో మా నాన్న వ్రాసిన లేఖ కనపడింది. అది చదివి వినిపిస్తాను విను.</p>
                    <p>*********</p>
                    <p>ఒరేయ్ విశ్వం. నేను ఇంకెంతో కాలం ఉండనురా. 
మీ అమ్మ దగ్గరకు వెళ్లిపోవాలని ఉంది. నాకొక కోరిక ఉందిరా. అది ఈ ఉత్తరంలో రాశాను. చదివి ఇదేమి కోరిక అని బాధపడకు నాన్న.</p>
                    <p>అదేమిటంటే నేను వెళ్లిపోయిన తర్వాత,నా జ్ఞాపకంగా నా ఫోటో మన ఇంట్లో ఎక్కడ పెట్టవద్దు.</p>
                    <p>నా వైకుంఠ సమారాధన నాడు, ఒక తెల్ల కాయితం మీద &quot;మా నాన్న&quot; అని మాత్రం రాసి ఉంచు. వచ్చిన వాళ్ళు చూస్తారు. ఆ మాత్రం గౌరవం నాకు చాలును. నా కోరిక మన్నించు.</p>
                    <p>నేను పుట్టినప్పుడు తెల్ల కాయితం లాంటి వాడినే కదా, పోయినప్పుడూ అలాగే ఉండనీ.</p>
                    <p>ఇలా ఎందుకడిగానని అనుకుంటున్నావేమో?</p>
                    <p>ఈ ఫోటోలన్నవి కొంతకాలం గడిచిన తర్వాత ఆదరణకు నోచుకోవురా. జ్ఞాపకాలే మిగులుతాయి.</p>
                    <p>మొదట్లో కొన్ని రోజులు పాటు కోడలు పిల్ల, నా ఫోటోకు ఒక పువ్వు పెడుతుంది. తరువాత నా తిధినాడు
ఓ దండ,ఆ తరువాత కొన్నాళ్లకు ఒక ప్లాస్టిక్ దండ తగిలిస్తారు.</p>
                    <p>మీరు పెద్దవాళ్ళయి పోయిన తరువాతో, లేదా మీకు ఓపికలు సన్నగిల్లినప్పుడో అదీ ఉండదు. ఆ ఫోటో మీద దుమ్ము కూడా తుడవలేరు.</p>
                    <p>మీ తరువాత వారు, దాన్ని ఆటకెక్కిస్తారు. లేదా స్టోర్ రూమ్ లో ఒక మూలకి చేరుస్తారు. నా ఫోటో 
ఆ అటక మీదనో, స్టోర్ రూమ్ లో ఆ పాత సామాన్ల మధ్య మగ్గిపోవడమో తప్ప, మరి ఏమి ఉండదు.</p>
                    <p>రేపటి తరాల వారికి, వారి ముందు తరం గురించి తెలుసుకునే సమయం, ఆసక్తి రెండూ ఉండవు రా. ఈ మాత్రం దానికి నాకు ఫోటో ఫ్రేమ్ కట్టించి గోడ మీదకు ఎందుకురా ఎక్కించడం?</p>
                    <p>మొదట్లో ఏదో మొహమాటం కొద్దీ ఉంచినా,ఏదో నాడు అది బయట పడవేసే వస్తువే.</p>
                    <p>దీనికి నేనే ఉదాహరణ.మా నాన్న చనిపోయిన తర్వాత మనమున్న అద్దె ఇంట్లో, ముందు గదిలో,ఆయన మీద గౌరవంతో, అందరికీ కనిపించేటట్టు పెద్ద ఫోటోను పెట్టాను. అప్పటికి నువ్వు ఇంకా చిన్న పిల్లవాడివి.</p>
                    <p>ఈ ఇల్లు కట్టించిన కొత్తలో ఏమైంది? అప్పటికే మీరు కాలేజీ చదువులకు వచ్చేయడంతో మా నాన్న ఫోటో 
నా బెడ్ రూమ్ లోకి మారింది.</p>
                    <p>ఈమధ్య, ఎదిగిన నీ పిల్లల సాయంతో, ఇల్లుని పిల్లల అభిరుచులకు తగ్గట్టు మార్పులు చేర్పులు చేసేవు.</p>
                    <p>నా మీద గౌరవం కొద్దీ, తాతగారి ఫోటో ఇంట్లో ఉంచాలిరా అని నువ్వు చెప్పినా, నీ పిల్లలు ససేమిరా అనడంతో నువ్వు దాన్ని అటకెక్కించడం నేను చూశాను.</p>
                    <p>అవును! ఆ తాతగారి కాలం అయిపోయిందనుకొని నేనే సర్ది చెప్పుకున్నాను.</p>
                    <p>ఏదో నాటికి పాత ఫోటోలన్నీ అటక మీదకు చేరేవే కదా.</p>
                    <p>నా ఫోటోలు కూడా ఎదో నాడు అటక మీదకు చేరతాయన్న ఊహ నాకు ఇబ్బందిగా ఉందిరా.</p>
                    <p>నీకు గుర్తుందా! మీ అమ్మ ఫోటోను ఫ్రేము కట్టి హాల్లో పెడతానంటే నేనే వద్దని నిన్ను వారించాను. మీ అమ్మ అంటే ప్రేమలేక కాదురా! ఈ కారణం చేతనే.</p>
                    <p>మీ అమ్మ ఫోటో నా పర్సులో ఎప్పుడూ ఉండేది, ఇప్పటికి ఉంది. మీ అమ్మ ఫోటోను నువ్వు ఫోన్లో రోజూ ఎన్నోసార్లు చూసుకుంటున్నావో నాకు తెలుసును. అది చాలునురా.</p>
                    <p>ఈ విషయంలో ఎవరిని తప్పు పట్టలేము. 
లోకం తీరే అంత. అవసరం లేని వస్తువును ఎవరైనా వదిలిపెడతారు.</p>
                    <p>అందుచేత నా కోరిక మన్నించి నా ఫోటో పెట్టవద్దు. కోడలికి నా ఆశీస్సులు.
 
మీ నాన్న. 
 *********</p>
                    <p>నిజమేరా విశ్వం! నువ్వు మంచి పని చేసావ్ అన్నాడు నా మిత్రుడు చివర్లో.
 🌿🌿🌿</p>
                    <p>19.01.2024</p>
                    <p>నోట్ పాయింట్స్:</p>
                    <p>1.తండ్రి వుత్తరం వ్రాస్తున్నట్లు కన్యాశుల్కంలో</p>
                    <p>2.మాటలకు మధ్యలో సంగీతం</p>
                    <p>Reply rudeness with kindness</p>
                    <p>ఒక తండ్రి తన కొడుకునీ పిలిచి తన తదనంతరం తనను గుర్తు చేసుకునేందుకు, అందరూ చేసే విధంగా తన ఫోటో గోడకు తగిలించి దండ వేయవద్దని, అది కూడా కొంత కాలానికి జీర్ణమయ్యే వస్తువేనని.</p>
                    <p>అవును తండ్రి మాట నిజమే కదా! మన ప్రియమైన వారిపట్ల మనకు ఉండవలసింది మనస్సులో శాశ్వతమైన ప్రేమ భావనే కదా.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>