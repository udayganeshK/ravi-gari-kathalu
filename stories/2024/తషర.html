<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>తుషార - రవి కావూరు కథలు</title>
    <meta name="description" content="తుషార…
******
అది అమెరికాలోని వాషింగ్టన్ నగరం నుండి న్యూ ఢిల్లీ ప్రయాణం చేస్తున్న 787-8 ఎయిర్ ఇండియా డ్రీమ్ లైనర్ విమానం.">
    <meta property="og:title" content="తుషార - రవి కావూరు కథలు">
    <meta property="og:description" content="తుషార…
******
అది అమెరికాలోని వాషింగ్టన్ నగరం నుండి న్యూ ఢిల్లీ ప్రయాణం చేస్తున్న 787-8 ఎయిర్ ఇండియా డ్రీమ్ లైనర్ విమానం.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">తుషార</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>తుషార…
******
అది అమెరికాలోని వాషింగ్టన్ నగరం నుండి న్యూ ఢిల్లీ ప్రయాణం చేస్తున్న 787-8 ఎయిర్ ఇండియా డ్రీమ్ లైనర్ విమానం.</p>
                    <p>వాషింగ్టన్లో బయలుదేరి రెండు గంటలు కావస్తోంది.
33 వేల అడుగుల ఎత్తులో విమానం ప్రయాణం చేస్తోంది. ఢిల్లీకి 14 గంటలు ఎక్కడ ఆగని ప్రయాణం.</p>
                    <p>విమాన సిబ్బంది పెట్టిన ఆహారం తిని, చాలామంది ప్రయాణికులు అప్పటికే సీట్లలో నిద్రలోకి జారుకున్నారు. కొంతమంది కుర్రకారు, మధ్య వయసు వాళ్ళు, వారి సీట్ల ఎదురుగా ఉన్న స్క్రీన్లపై సినిమాలు చూస్తున్నారు.</p>
                    <p>చాలామంది పడుకునే సమయం కాబట్టి, సిబ్బంది విమానంలో వెలుతురు తగ్గించేరు.</p>
                    <p>****</p>
                    <p>25 ఏళ్ల తుషార చోప్రా, ఐదేళ్లుగా ఎయిర్ హోస్టెస్ గా పనిచేస్తోంది. ఈ మధ్యనే అంతర్జాతీయ విమాన సర్వీసుల్లో పనిచేస్తోంది.</p>
                    <p>విమానం చివర్లో, ప్రయాణికులకు తినుబండరాలను అందించే కౌంటర్ దగ్గర ఉన్న సీట్లో కూర్చుంది తుషార.</p>
                    <p>తనకు కేటాయింపబడిన వరుసలలో ఎవరో ప్రయాణికుడు ఏదో కావాలని లైట్ వేసారు. అక్కడికి వెళ్లి ఆ ప్రయాణికుడు అడిగిన రెడ్ వైన్, అతనికి అందజేసి మళ్లీ తన సీటు దగ్గరికి వస్తుంటే, ముందు సీట్లలో ఎవరో ఒకరు అదే పనిగా దగ్గుతున్నట్టు శబ్దం వినబడింది తుషారకి.</p>
                    <p>ఆ దగ్గుతున్నది “ఎఫ్” వరుసలో ఉన్న నా భార్య. తనకి డస్ట్ ఎలర్జీ. కొంచెం నీళ్లు ఇవ్వండి అంటూ ఒక స్వరం వినపడింది వెనక నుండి.</p>
                    <p>ఎవరాని వెనక్కి చూసింది. ఎవరు కనపడ లేదు.
సరే! ఆమె ఎవరో? దగ్గుతోంది కదాని గ్లాస్ తో నీళ్ళు పట్టుకుని “ఎఫ్” రో సీట్ల దగ్గరకు వెళ్ళింది తుషార.</p>
                    <p>అందులో సుమారు 55-60 ఏళ్ల మధ్యనున్న ఒకామె కూర్చుని ఉంది. ఆమె దగ్గుతోంది. ఆమెకు నీళ్లు ఇచ్చింది 
తుషార.</p>
                    <p>ఒకింత ఆశ్చర్యంగా “అడక్కుండానే నీళ్ళు తెచ్చారు” ధన్యవాదాలు అంటూ చెప్పబోయింది ఆమె.</p>
                    <p>లేదు మేడం! మీ భర్త చాలా మంచివారు. మీరు దగ్గడం గమనించి మీకు నీళ్లు ఇమ్మని, ఆయనే చెప్పారంది తుషార నవ్వుతూ.</p>
                    <p>“ఆశ్చర్యంగా చూసింది” ఆమె. అంతలోనే అవునా! చాలా థాంక్స్ అంటూ, రగ్గులో మొహం కప్పుకుంది ఆమె..</p>
                    <p>‘నైస్ కపుల్’&#x27; అనుకుంటూ మళ్లీ తినుబండరాల కౌంటర్ దగ్గరికి చేరుకుంది తుషార. బాగా ఆవలింతలు రాసాగేయి. రెండు రోజులు బట్టి వరుస ప్రయాణాలతో తగినంత నిద్ర లేక, బడలికగా అనిపించింది తుషారకి.</p>
                    <p>ఆవలిస్తూ, పక్కనే ఉన్న తన తోటి ఎయిర్ హోస్టెస్ రమ్యకు పడుకుంటాను అంటూ చిన్న సైగ చేసింది. ఆమె ‘సరే’&#x27; అంటూ బొటన వేలు చూపింది.</p>
                    <p>నవ్వుకుంటూ, ఆ తినుబండారాల కౌంటర్ దగ్గర వున్న కర్టెన్ ను దగ్గరగా వేసి, తినుబండరాల ట్రేల మధ్యలో ఉన్న ఒక చిన్న బటన్ నొక్కింది. ఒక మనిషి దూరేoత తలుపు తెరుచుకుంది.</p>
                    <p>దూర ప్రయాణాలు సాగించే అంతర్జాతీయ విమాన సర్వీసుల్లో, విమాన సిబ్బంది అలసిపోకుండా ఉండడానికి, అప్పుడప్పుడు చిన్నపాటి విశ్రాంతి తీసుకోవడానికి,ప్రయాణికులెవరికి కనపడని విధంగా విమానం చివరలో, తినుబండరాల కౌంటర్ వెనక
ఒక విశ్రాంతి గది అన్ని విమానాలలోనూ ఏర్పాటు చేయబడుతుంది.</p>
                    <p>అందులో, విమాన మోడల్ ను బట్టి, కనీసం నాలుగు పరుపులు గల పక్కలు ఎయిర్ హోస్టెసెస్ విశ్రాంతి తీసుకునేందుకు ఏర్పాటు ఉంటుంది. అలాగే విమానం నడిపే పైలెట్లకు కూడా కాక్ పిట్ దగ్గరలోనే ఈ ఏర్పాటు ఉంటుంది</p>
                    <p>అక్కడ ఉన్న నాలుగు బంక్ బెడ్లలలో ఒక దాని మీద వాలిపోయి రెండు గంటల విశ్రాంతి తర్వాత ప్రయాణికుల మధ్యకు వచ్చింది తుషార.</p>
                    <p>….</p>
                    <p>14 గంటలు ప్రయాణం తర్వాత, విమానం కొత్త ఢిల్లీ అంతర్జాతీయ విమానాశ్రయానికి చేరుకుంది. ప్రయాణికులు ఒకరొకరుగా విమానం దిగి వెళ్ళిపోయారు. తనకు ఇవ్వబడిన వరుసలలో ప్రయాణికులు అందరూ దిగిపోయారా? ఏమైనా వస్తువులు మర్చిపోయారా? వదలి వేశారా? అని చూస్తూ వెళుతున్న తుషారకి, తను కొన్ని గంటల క్రితం నీళ్లు ఇచ్చిన మహిళ అక్కడే కూర్చోవడం గమనించింది.</p>
                    <p>ఏమిటి మేడం? మీ వారి గురించి ఎదురు చూస్తున్నారా? విమానం అంత ఖాళీ అయిపోయిందే అంటూ అడిగింది.</p>
                    <p>వారు, విమానం కింద లగేజ్ సెక్షన్ లో ఉన్నారు అన్నది ఆమె నిర్వికారంగా.</p>
                    <p>ఏమిటి మేడం? మీరు అంటున్నది నాకు అర్థం కాలేదు అంది తుషార.</p>
                    <p>“అవును మిస్ తుషార! అంది ఆమె తుషార డ్రెస్ మీద ఉన్న నేమ్ ప్లేట్ చూసి.</p>
                    <p>నా పేరు అంజన. మా వారి పేరు ఆదిత్య నారాయణ. 
మేము అమెరికాలో స్థిరపడ్డాం. నేనొక సైకాలజిస్టును. మా వారు రెండు రోజుల క్రితం గుండెపోటుతో అకస్మాత్తుగా మరణించారు.వారి భౌతిక దేహాన్ని అంత్యేష్టి కార్యక్రమాల కోసం ఈ విమానంలో ఇండియా తీసుకొస్తున్నాను.</p>
                    <p>ఇక్కడ మీ ఎయిర్ లైన్స్ వారి ఫార్మాలిటీస్, పూర్తయిన తర్వాత నేను వారి భౌతిక దేహాన్ని తీసుకొని వారి పుట్టిన వూర్లో ఆఖరి కార్యక్రమాలు నిర్వహించాలంది.</p>
                    <p>అంటే? ఇందాక విమానంలో మీకు నీళ్లు ఇవ్వమని చెప్పింది ఎవరు? అంటూ గాబరాగా అడిగింది తుషార.</p>
                    <p>“అవును మిస్ తుషార! నీకు కనబడినది, నువ్వు విన్నది మా వారి ఆత్మ. ఆయనకు నేనంటే చాలా ప్రేమ. మాది ప్రేమ వివాహం. దురదృష్టవశాత్తు మాకు పిల్లలు లేరు. అందుకే మేమిద్దరం, ఒకరి కోసం ఒకరు అన్నట్టు ఉండేవాళ్ళం.</p>
                    <p>మరి! మీరు నీళ్లు తీసుకుంటున్నప్పుడే ఈ విషయం నాకు ఎందుకు చెప్పలేదు అంది తుషార, ఒంటిమీద చిరు చెమటలు పడుతూ ఉంటే.</p>
                    <p>విమానంలో తమతో పాటు ఒక మృత దేహం ప్రయాణిస్తోంది అన్న విషయం తెలిస్తే భయ పడతారు ప్రయాణికులు. అందుకునే ఎవరికి చెప్పరు. మీ సిబ్బందికి కూడా.</p>
                    <p>నువ్వు నీళ్లు ఇచ్చినప్పుడే, ఈ విషయం చెబితే
నువ్వు ఎంత కంగారుపడే దానివి. నీ తోటి ఉద్యోగస్తులకు చెప్పేదానివి.ఈ వార్త, ఆ నోట ఈ నోట పడి ప్రయాణికుల్లో కలవరం మొదలయ్యేది.</p>
                    <p>కొంచం పిరికి వాళ్ళకు వారి ప్రయాణం బితుకు బితుకుగా మారిపోతుంది. అందుకునే చెప్పలేదు.</p>
                    <p>కానీ చనిపోయిన మీ వారు ఎలా కనబడ్డారు! మాట్లాడేరు! ఇదెలా సాధ్యం? అంది తుషార విస్తుపోతూ.</p>
                    <p>దీన్నే పార నార్మల్ యాక్టివిటీ అని చెప్పవచ్చు తుషారా.</p>
                    <p>కొన్ని సందర్భాలలో, వ్యక్తులు మరణించిన తరువాత , వారి ఆత్మలు, కొంత కాలం పాటు వారి సన్నిహితుల దగ్గరే తిరుగుతూ ఉంటాయని, కొందరికి కనబడతారని మాట్లాడతారని, మన వింటూనే ఉంటాం. ప్రస్తుత విజ్ఞాన శాస్త్రం అంటే సైన్స్ దీన్ని ఒప్పుకోకపోయినా సూడో సైన్స్ అని పిలుస్తున్న కూడా, ఈ పారా నార్మల్ ఆక్టివిటీ మీద పరిశోధనలు జరుగుతున్నాయి.</p>
                    <p>ఇటువంటి వాటిని ఎక్సట్రా సెన్సరీ పెర్సెప్షన్ అని, క్లెయిర్ వాన్స్ అని, టెలిపతి అన్న పేర్లతో పిలుస్తున్నారు.</p>
                    <p>నేను అదృష్టవంతురాలుని తుషార. ఆయన నన్ను, బ్రతికి ఉన్నప్పుడు, లేనప్పుడు కూడా ఎంతో ఆప్యాయంగా చూసుకున్నారన్న భావన నాకెంతో ధైర్యమిచ్చింది అన్నది అంజన విమానం దిగుతూ.</p>
                    <p>ఒక యదార్ధ సంఘటనకు అక్షర రూపం. .</p>
                    <p>స్వస్తి</p>
                    <p>రవి కావూరు….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>