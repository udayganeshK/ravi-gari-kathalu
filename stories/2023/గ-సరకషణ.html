<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>గో సంరక్షణ - రవి కావూరు కథలు</title>
    <meta name="description" content="గో సంరక్షణ">
    <meta property="og:title" content="గో సంరక్షణ - రవి కావూరు కథలు">
    <meta property="og:description" content="గో సంరక్షణ">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">గో సంరక్షణ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>గో సంరక్షణ</p>
                    <p>మన హిందూ ధర్మంలో గోవుకి ఉన్నత స్థానము ఉన్నది.</p>
                    <p>ఒక గోశాల తాలూకా గొప్పతనం, గోవు ఎంత గొప్ప ప్రాణో, ఆశ్రమంతో సంబంధం లేకుండా.
ఒక బ్రహ్మచారి,గృహస్థు, వానప్రస్థంలో ఉండే వారు,సన్యాసులు, కూడా సేవించడానికి.ముట్టుకోవడానికి, 
గ్రాసం పెట్టడానికి.యోగ్యమైన పరదేవతా స్వరూపమని పెద్ద స్వామివారు చెబుతూ ఉండేవారు .</p>
                    <p>కంచి మఠంలో ఉండే గోవుల, ప్రసూతి సమయంలో. స్వామి వారి శిష్యులు స్వామి వారి వద్దకు వచ్చి 
గోవు కనే సమయం.ఆసన్నమైందని చెప్పగానే 90 ఏళ్ల వయస్సులో కూడా స్వామి వారు వెంటనే గోశాలకు వచ్చేసేవారు. ఆవులకి ఇబ్బంది కలగకుండా,
దూరంగా కూర్చొని నిశ్శబ్దంగా ఆ తల్లి దూడల ముఖాలతో, ఆవు ద్విముఖంగా కనిపిస్తున్నప్పుడు వాటికి ప్రదక్షిణ చేసేవారు.</p>
                    <p>మరొక సంఘటన 1937 సంవత్సరం ప్రాంతంలో స్వామివారు నెల్లూరులో బస చేసిన ప్రాంగణములో ఒకవైపు ఆవు,మరొకవైపు ఏనుగు ఫోటోను ఉంచేవారు. ఈ విధంగా గో సంరక్షణలో వారికి ప్రత్యేకమైన అభిమానం ఉండేది. ఇప్పటికీ పీఠ పూజలో ఋగ్వేదంలోని గో సూక్తం పఠిస్తారు. ఈ విధంగా 
గో సంరక్షణ పట్ల ప్రత్యేక ఆదరణ చూపించడం గొప్ప విషయం గా చెప్పుకోవచ్చు.</p>
                    <p>మహా పెరియావ విదేశాల నుండి వచ్చే ప్రముఖులకు కూడా గోసంరక్షణ గురించి చెప్పేవారు. ఒకసారి ప్రిన్సెస్ ఐరన్ అనే విదేశీ భక్తురాలు, స్వామి వారి దగ్గరకు వచ్చింది.స్వామివారు, ఆమెతో విదేశాలలో వ్యాపార రీత్యా ఆవులకు ఏదో ఇబ్బంది వస్తోందని పేపర్లలో వ్రాస్తున్నారు. ఈ విషయంలో మీరు ఏమైనా చేయండని ఆమెను కోరారు.</p>
                    <p>స్వామివారి మాటలను అర్థం చేసుకున్న ఆవిడ, యూరోప్ ఎకనామిక్ కౌన్సిల్ వారితో మాట్లాడి,
100 ఆవులను విమానంలో తెప్పించారు. వాటిని స్వామి వారు ఊటీ, అస్సాం లాంటి చలి ప్రదేశాలకు పంపించారు. ఎందుకంటే విదేశీ ఆవులకి ఎండ పడదు గనుక, స్వామివారి ఈ రకమైన ఏర్పాటు చేశారు.
దీని ద్వారా పెద్ద స్వామి వారు గోసంరక్షణ విషయంలో ఎంత అనుగ్రహం చూపించే వారో తెలుస్తుంది</p>
                    <p>సంచారపోతని దిగంతరాణి
క్రుత్వ దినంతే నిలయాయ గంతుం
ప్రచక్రమే పల్లవరాగ తామ్ర
ప్రభా పతంగస్య మునేష ధేనువు</p>
                    <p>అలా స్వామివారు, మన దేశాన్ని తమ సంచారంతో పునీతం చేస్తున్న ఆవుల్ని, గోధూళి లగ్నం అని మనం గొప్పగా భావిస్తున్న ముహూర్తాన్ని,గోవుల వంశపరంపరని స్వామి వారు అనుగ్రహించే వారు.</p>
                    <p>ఆంధ్రదేశంలో కొన్నిచోట్ల గోవుల సంరక్షణ చేస్తున్నారు. గోసంపదని పోషిస్తున్నారు. గోసంరక్షణ విషయంలో తమ బాధ్యతలను పాటిస్తున్నారు.</p>
                    <p>కొందరు పచ్చిక ఇస్తున్నారు. కొందరు శుభ్రం చేస్తున్నారు. ఇది అంతా స్వామివారి కృపా కటాక్షం.</p>
                    <p>గో సేవను స్ఫూర్తిదాయకంగా చేయాలి.గోసేవ ఎలా చేయాలి, అందరూ చేయగలరా? ఇలా గోసంరక్షణ విషయంలో సరియైన పద్ధతి అనేది ప్రజలకు అందుబాటులో ఉండాలి. ఈ విషయాలపై సత్సంగం జరిగి అందరికీ మంచి జరగాలి.</p>
                    <p>మనకు వేద సంరక్షణ, గో సంరక్షణం రెండు ముఖ్యమైనవి. వేద సంరక్షణ కొంత జరుగుతున్నది, కానీ గోసంరక్షణ పెరగాలి. ఉత్తరదేశంలో బాగా పెద్ద ఎత్తున గోసంరక్షణ చేస్తున్నారు. దక్షిణదేశంలో కూడా ఇంకా బాగా జరగాలి.</p>
                    <p>గో సంరక్షణ అన్నది ఒక విజ్ఞానం. గో సంరక్షణ అనేది ఒక విశ్వాసం .గోసంరక్షణ అనేది ఒక వికాసం.
ఈ మూడు రకాల దృష్టితో మనం గోసంరక్షణ విషయమును చూడాలి.</p>
                    <p>గో సంరక్షణ అన్నది ఒక విజ్ఞానం</p>
                    <p>గోమూత్రం వలన వ్యాధి నిర్మూలన జరుగుతుంది. గోమయంతో చేసిన పిడకలతో, చేసే హోమం పర్యావరణాన్ని కాల్యుషం లేకుండా దోషరహితం చేస్తుంది.</p>
                    <p>ఈమధ్య కరోనా సమయంలో ఆరోగ్యపరమైన కష్టం చూసాం. ఆ సమయంలో నిర్మలం నభ: అంటే కళంకం లేని ఆకాశం చూసాము అని అర్థం. ఉత్తరదేశంలో ఆ సమయంలో ఎక్కడో దూరంగా ఉన్న హిమాలయాలు కూడా స్పష్టంగా కనిపించాయట. అలాగే మంచి వర్షం కూడా వచ్చింది. ఈ రెండు సంవత్సరాల కాలంలో కొన్ని అనుకూల విషయాలు కనిపించినాయి.ఇది విజ్ఞానం.</p>
                    <p>గో సంరక్షణ ఒక విశ్వాసము.</p>
                    <p>మనం ఎలాగైతే వినాయకుడికి, కుమారస్వామికి, శివుడికి, అమ్మవారికి,మహావిష్ణువుకు, సూర్యుడికి మూర్తి పూజ చేస్తామో, అలాగే సత్సంతానం కొరకు గోపూజ చేయడం మన దేశంలో ఉండే మరొక ఆచారం.</p>
                    <p>పూర్వకాలంలో దిలీప మహారాజు సంతానం కొరకు వశిష్ట మహా ముని ఆదేశం ప్రకారం కామధేనువు సంతానమైన నందిని 21 రోజులు సేవించినారు. వారికి సత్సంతానం కలిగింది.</p>
                    <p>గో పూజ చేయడం అంటే కొంత పచ్చి గడ్డి వేస్తే సరిపోతుందా అనేది కాదు.</p>
                    <p>గోసంరక్షణ విషయంలో, శంకరాచార్యుల వారు,
 ప్రేమ- అనురాగం- శ్రద్ధ అనే విషయంపై ఉదాహరణలు చెబుతూ,</p>
                    <p>హరితతృణ పూర్ణపాణిo ఉపలభ్య తం ప్రత్యాభిముఖీ భవంతి అంటారు.</p>
                    <p>అంటే మనము పచ్చికను చేతిలో పెట్టుకుంటే, అవి మనల్ని చూస్తాయి, దగ్గరికి వస్తాయి.</p>
                    <p>దండోధ్యతకరం ప్రతిపలాయంతే ….అంటే మనం కర్ర చేతిలో పట్టుకుంటే ఆవు దూరంగా పోతుంది. పచ్చిక పట్టుకుంటే దగ్గరికి వస్తుంది. అంటే మంచి మాటలు ప్రేమ ఉంటే, సాత్వికత పెరుగుతుందని శంకరాచార్యులు చెప్పారు</p>
                    <p>వశిష్ట మహర్షి దిలీప మహారాజుకి గోవుల విషయంలో ఈ విధంగా చెప్పారు.</p>
                    <p>ప్రస్థితాయాం ప్రతిష్ఠేదః స్థితాయాం స్థితి మాచరే; నిషన్నాయాం నిశీదాశ్యం పీతాంభసి పిభరఫ్హ</p>
                    <p>ఆవు నుంచుంటే మీరు నుంచోండి, ఆవు కూర్చుంటే మీరు కూర్చోండి. ఆవు ప్రయాణం చేస్తే మీరు వెనకాలే వెళ్ళండి. ఆవు నీళ్లు తాగితే మీరూ నీళ్లు తాగండి.</p>
                    <p>అలా మనం ఆవుకి ఎప్పుడూ తోడుగా ఉండాలని చెప్పగా దిలీప మహారాజు 21 రోజులు గో సేవ చేశారు. వారికి సంతానం కలిగింది.అందువలన గోపూజ అనేది వంశవృద్దికరం.</p>
                    <p>గో సంరక్షణ ఒక వికాసం</p>
                    <p>మనము గో సేవ కు ఖర్చు చేస్తున్నాము అనే భావనతో ఉన్నాము. కానీ కొత్త విజ్ఞానం ప్రకారం, గోవుల నుండి వచ్చే పదార్థాలు అంటే పంచగవ్యం వంటివి, ఒక కొబ్బరికాయ, అరటిపండు ఎలా అయితే పూర్తిగా ఉపయోగపడతాయో, అలాగే ఈ పంచగవ్యం లాంటివి కూడా ఉపయోగపడతాయి.</p>
                    <p>వీటితో ప్రకృతి ఆధారితమైన వ్యవసాయం చేయవచ్చు. ఎరువులు రసాయనాలు వల్ల కొంత ఉపయోగం ఉన్నకూడా, మట్టి దౌర్భాల్యం అయిపోతుంది. కల్మషం అయిపోతుంది.</p>
                    <p>కానీ ఈ ఆవు పదార్థాలు వైజ్ఞానికంగా ఉపయోగపడతాయి. సైడ్ ఎఫెక్ట్స్ లేకుండా భద్రమైన జీవితానికి, అనారోగ్యం లేని ఆరోగ్యవంతమైన జీవితానికి హేతువుగా ఒక ఆవు ఉంటుంది.</p>
                    <p>ఏ విధంగా చూసినా ధర్మానికి గాని, వైజ్ఞానికంగా గాని, వికాసానికి గాని ఈ మూడు విధాల, గో సంరక్షణ ఉపయోగ పడుతుంది.</p>
                    <p>గౌరవంగా పూజార్హంగా ఉంటుంది. ఈ కారణంగా 
గోసంరక్షణ తాత్పర్యాన్ని మనం ప్రచారం చేయాలి.</p>
                    <p>****</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>