<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Untitled document - రవి గరి కథలు</title>
    <meta name="description" content="4.జాత కర్మ : ఇప్పుడు నాలుగవ సంస్కారం జాత కర్మ.జాత కర్మ అనే పదం రెండు పదాలైన">
    <meta property="og:title" content="Untitled document - రవి గరి కథలు">
    <meta property="og:description" content="4.జాత కర్మ : ఇప్పుడు నాలుగవ సంస్కారం జాత కర్మ.జాత కర్మ అనే పదం రెండు పదాలైన">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">Untitled document</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">long</span>
                        </div>
                    </div>
                </header>
                
                <div class="story-body">
                    <p>4.జాత కర్మ : ఇప్పుడు నాలుగవ సంస్కారం జాత కర్మ.జాత కర్మ అనే పదం రెండు పదాలైన</p>
                    <p>జాత మరియు కర్మ ల యొక్క కలయిక.</p>
                    <p>జాత అంటే పుట్టుట, కర్మ అంటే చేసిన పని. కాబట్టి, బిడ్డ పుట్టిన వెంటనే జరిపే వైదిక కర్మ ని జాత కర్మ అంటాము.</p>
                    <p>“జాత” అనే పదం యొక్క మూలం “జా” అనే అక్షరానికి “త”అనే ప్రత్యాయ పదంతో చేర్చబడింది.కాబట్టి, జాత కర్మ అనే కర్మ, బిడ్డ పుట్టిన తర్వాత చేసే మొదటి వైదిక కర్మ. కొత్తగా జన్మించిన బిడ్డకు మానవ జీవితానికి పరిచయం చేసే మొట్టమొదటి క్రతువు. పిల్లవాడు తల్లి గర్భం లో ఉండగా ఉమ్మనీరు మింగినందువల్ల కలిగే అపాయం నుండి రక్షణ కొరకై, పిల్లవాడి ఆయుర్దాయం , తెలివితేటలు , తేజస్సు కొరకై చేస్తారు.</p>
                    <p>పుంసవనం, సీమంతం ప్రసవం తేలిగ్గా అయ్యి బిడ్డ క్షేమంగా బయటికి వచ్చే౦దుకై చేసే కర్మలు. కాని ఒకొక్కసారి బిడ్డ గర్భంలో అడ్డం తిరిగి లేదా మెడకు పేగులు చుట్టుకుంటాడు. ఈ రోజుల్లో ప్రసవానికై ఆసుపత్రులు , వైద్యులు ఉండి వారిని జాగ్రతగా కాపాడుకుంటారు. కాని వీటన్నింటిని పాత రోజుల్లో కేవలం నాడిని పట్టుకుని చెప్పేవారు.ఆ సమయం లో తండ్రి లేక మామగారు పురిటి గది బయట ఉండి వేద మంత్రాలను పఠి స్తూ ఉంటారు. జాత కర్మ లో ఉండే మంత్రాల బలం , ప్రభావం తో సునాయాసంగా ప్రసవం అవుతుంది. ఇంకా ఇటువంటి పరిస్థితులలో, జాత కర్మ లో ఉండే కొన్ని మంత్రాల అనుసారం ప్రసవం జరగడానికి ముందుగా ఆ స్త్రీ యొక్క భర్త తన పక్కన ఉండి కడుపులో ఉండే ఎముకలను వదులుగా చేసి ధైర్య వచనాలు చెప్పాలి. ఈ పరిస్థిని ఎదుర్కొనడానికి వీలుగా కొన్ని నివారణా మార్గాలను కూడా సూచించారు. పొద్దుతిరుగుడు పువ్వు యొక్క కాడను నూరి శాస్త్ర ప్రకారం సరిగ్గా వాడాలి. అప్పుడు కడుపులో ఉన్న బిడ్డ సరైన స్థితికి వచ్చి క్షేమంగా బయటికి వస్తాడు. అంటే సునాయాసంగా ప్రసవం జరుగుతుంది.</p>
                    <p>సాధారణంగా పాత కాలంలో ఒక మంత్రసానిని కాన్పు చేయించడానికి పిలుస్తారు. ప్రస్తుత కాలంలో నుర్సులు, ఆస్పత్రులు ఉన్నాయి.బిడ్డ జన్మకు సంబంధించి శాస్త్రం ఇలా చెప్పింది, బిడ్డ తల్లి గర్భం నుండి బయటికి వచ్చే క్రమం లో తలకాయ బయటికి వచ్చి ముక్కు బయటికి కనపడగానే సమయం రాసుకోవాలి. అదే బిడ్డ జన్మించిన సమయ౦. ఆ సమయానికి అనుగుణ౦ గా బిడ్డ యొక్క జాతక చక్రం జ్యోతిష్కుడి తో రాయించాలి.</p>
                    <p>బిడ్డ పుట్టగానే వెంటనే బొడ్డుతాడును తల్లి నుండి విడదీస్తారు. బిడ్ద తల్లి కడుపులో ఉండగా బొడ్డుతాడు ద్వారానే బిడ్డకి ఆహరం అందుతుంది.ప్రసవం జరిగాక బొడ్డు తాడును ఖoడి౦చి తల్లి నుండి బిడ్డను విడదీస్తారు. బొడ్డు కొద్దిగా ము౦దుకు చొచ్చుకొని వచ్చినట్టుగా ఉంటుంది కాని నెమ్మదిగా మామూలు స్థితికి చేరుకుంటుంది.</p>
                    <p>ఆ బొడ్డు తాడుకు, బిడ్డకు రాబోయే కాలంలో వచ్చే రోగాలను నిరోధించే శక్తి ఉంది. వైద్య పరిభాషలో “ఆమ్బులేటరి కార్డ్ “ అని అంటాము. ఈ బొడ్డు తాడును వెండి గొట్టం లో కాని రాగి గొట్టం లో కాని ఉంచి మూత పెట్టి తాయత్తుగా తయారు చేస్తారు. కాన్పు వచ్చిన 11వ రోజున పురిటి స్నానం అయిన తరువాత బిడ్డ నడుముకు ఈ తాయత్తును కడతారు.</p>
                    <p>ఈ మధ్య కాలం లో ఈ బొడ్డుతాళ్ళను వైద్య బ్యాంకులు యాభై వేలు,డెబ్బై వేలు ఎనభై వేల ఖరీదు తో జాగ్రత్త చేసి పెడుతున్నాయి. మనుస్ష్యులు అంతంత ఇచ్చి వాటిని జాగ్రత్త చేసి పెడుతున్నారు.బొడ్డు తాడును తీసి జాగ్రతగా దాచి పెట్టి, బిడ్డ శరీరానికి దగ్గరగా జగ్రత్తగా తాయత్హు రూపం లో నడుముకు కట్టడం అనే ప్రక్రియ మనకు మన పూర్వీకులు చేసిన ప్రక్రియ ఎంతో ఉత్తమోత్తమమైనది. ఒకవేళ అవసరమైతే అది అందు బాటు లో ఉండాలని దీని ఉద్దేశ్యం.</p>
                    <p>బొడ్డు తాడును ఖండించగానే జన్మ కు సంబంధించిన అశౌచం అంటే జాత అశౌచం తల్లికి తండ్రికి బంధువులకు మొదలవుతుంది.ఈ అశౌచం 10 రోజులు ఉంటాయి. 11 వ రోజున శుభప్రదమైన మంగళ స్నానం తల్లికి బిడ్డకు చేయిస్తారు. దీనినే పురిటి స్నానం అంటారు.</p>
                    <p>జాత అశౌచం బిడ్డ పుట్టడానికి ముందు, బిడ్డ యొక్క క్షేమం,వంశాభి వృద్ధి కొరకు, తండ్రి దశ దానాలు లేక షోడశ దానాలు అర్హులైన వారికి ఇవ్వాలి. గోదానం మరియు సద్బ్రాహ్మణుల జీవనానికి ధన ధాన్యాలు దానంగా ఇవ్వాలి.</p>
                    <p>శ్రీ కృష్ణుడు వసుదేవునికి జన్మించగానే, ఆ అద్భుతమైన బిడ్డ మొహం చూడగానే ఆయనకు ఆనందం, సంతోషం తో ఆయనకు భయాందోళనలు కలిగాయి. ఆ సమయం లో ఆయన శాస్త్రాలలో చెప్పినట్టుగా సచేల స్నానం చెయ్యలేదు. ఆనంద భాష్పా లలో ఆయన మునిగి పోయి, మానసికంగా 10,000 వత్స సహితంగా ఆరోగ్యంగా ఉండి, మంచి పాలను ఇచ్చే గోవులను బ్రాహ్మణులకు, తాను చేరసాలనుండి విడుదలై, బంధనాల నుండి విడుదలైన తరువాత దానం చేస్తానని అనుకున్నాడు.</p>
                    <p>కాని రేపల్లె లో బాలుడు జన్మించాడని నంద మహారాజుకు తెలిసి అయన సచేల స్నానం చేసి శుద్ది అయ్యాడు. కొత్త పట్టు బట్టలు కట్టుకుని స్వస్తి పుణ్యః వాచకం జరిపించారు. రెండు లక్షల పది ఆవులను అలంకరించి బ్రాహ్మణులకు వత్స సహితంగా దానం చేసాడు.</p>
                    <p>బిడ్డ పుట్టాడని తండ్రికి తెలిసిన వెంటనే తండ్రి సచేల స్నానం చెయ్యాలని శాస్త్రం చెప్తుంది.</p>
                    <p>“పుత్రే జాతే పితుహు: స్నానం సచేలస్తు విధీయతే!</p>
                    <p>యవన్న భిద్యతే నాలం</p>
                    <p>తావన్న ప్రోతి సూతకం ||”</p>
                    <p>ఛిన్నే నాలే తత: పశ్చాత్ సూతకస్తూ విధీయతే ||</p>
                    <p>అపస్తంభ గృహ్య సూత్రం ప్రకారం పుత్రుడు జన్మించగానే తండ్రి తన పుత్రుడి ముఖమును చూడాలి. పుత్రుని ముఖం చూడగానే ఆ తండ్రి పితృ ఋణం నుండి విముక్తుడవుతాడు.కుటుంబంలోని పూర్వీకులు ,పితృదేవతలు ఆనందిస్తారు.</p>
                    <p>“జాత మాత్రే తు కుమారస్య ముఖమాప్యవ లోకయేత్|</p>
                    <p>ఋణాద్విముచ్యతే పితా పుత్రస్య ముఖ దర్శనాత్|</p>
                    <p>పుత్రుడు క్షేమంగా, ఆరోగ్యంగా, ఎటువంటి లోపాలు లేకుండా జన్మించ డానికి తగు జాగ్రతలు తీసుకోవడం తల్లి తండ్రుల యొక్క బాధ్యత. అందుకని, మాతృ గర్భం లోనికి జీవుడు ప్రవేశించాడని తెలిసిన వెంటనే, వారు వంశాన్ని కాపాడటానికి సత్సంతానాన్ని ఇవ్వాలని భగవంతుడిని ప్రార్ధించాలి. కాబట్టి ఎటువంటి బాలగ్రహాలు బాలుడిని ఆవహించకుండా ఉండాలని జాత కర్మ చేయించాలి. పిల్లవాడికి గ్రహ దోషాలు సోకకుండా కాపాడుతూ ఉంటుంది. 12 రకాల నరక బాధలు ఉన్నాయని పెద్దవారు చెప్తారు. మాతృ గర్భం లో జీవుడు ఉండడం అటువంటి బాధే. ఇది చాల విచారకరం.</p>
                    <p>పిల్లవాడు పుట్టడానికి కొద్ది సమయం ముందు నుండి పుట్టిన తరువాత కూడా చేసే మొట్ట మొదటి వైదిక కర్మ ఈ జాత కర్మ. మాతృ గర్భంలో పిండ రూపంలో ఉండగా ఉమ్మినీరు మింగడం వలన వచ్చే లోపాలనుండి పిల్లవాడిని రక్షించి పిల్లవాడికి తల్లితండ్రులకు కూడా శుభం జరగాలి. అందుకని ఈ జాత కర్మ చేయ్యాలి.</p>
                    <p>“గర్భ నివాస దోష నివారణార్ధం, దుష్ట గ్రహ పీడా నివారణార్ధం, శిశు మేధో వృధ్యర్ధం, ఆయురారోగ్య సిద్యర్ధం జాత కర్మ కరిష్యే, కరిష్యామి|”</p>
                    <p>ఈ సంకల్పంతో, తండ్రి శిశువును తన ఒడిలో కూర్చుండ బెట్టుకుని ఈ జాత కర్మ ను నిర్వహిస్తాడు. జాతాశౌచ, అపవిత్రత 10 రోజులు ఉంటుంది.11 వ రోజున, మన గ్రంధాల అనుసారం, వేప చెట్టు ఆకులు ,వావిలాకులు నీళ్ళలో కలిపి బాగా మరిగించాలి. అప్పుడు అవి మంగళకరమవుతాయి.దాని లో కొన్ని చన్నీళ్ళు కలిపాలి. అటు తర్వాత నువ్వుల నూనే ను తల్లికి, అంటే బాలింతరాలికి అంటే పసిపాపగ ఉన్న స్త్రీ మూర్తి, మరియు పిల్లవాడికి ఒంటినిండా రాయాలి. ఆ తరువాత వారి కి ఇంట్లో తయారైన సువాసన కలిగిన నలుగు పిండి ని ఒంటికి రాసి అభ్యంగన స్నానం చేయాలి.మంగళ స్నానాలు పూర్తైన తరువాత, సాంబ్రాణి, గుగ్గిలం వారి శరీరాలకి, కేశాలకు చూపించాలి. వారు నూతన వస్త్రాలు ధరించాలి. మొట్ట మొదట పిల్లవాడికి స్నానం చేయించి, ఆ పిల్లవాడిని ఒక కొత్త చాట లో పడుకో బెట్టాలి.</p>
                    <p>ఈ రోజుల్లో ఎవ్వరు ఈ చాటను వాడట్లేదు. కాని పూర్వ కాలంలో, పూర్వకాలమే కాదు మేము కూడా ఈ చాటను వాడేవాళ్ళం. చాటను బియ్యం కాని ఇతర పప్పు ధాన్యాలు బాగు చేసుకో వడానికి వాడే వాళ్ళం. ఒక మెత్తని చీరని చాటలో పరిచి దాని మీద పిల్లవాడిని పడుకోపెట్టాలి. పిల్లవాడిని వీలుగా ఉండాలి. ఈ చాటలు తాటి ఆకుల తో చేస్తారు. ఒకవేళ తాటి చెట్టు ఆకులు దొరక పొతే, మర్రి చెట్టు ఆకుల పైన లేకపోతే అరటి ఆకులపైన మెత్తటి చీర పరిచి పిల్లవాడిని పడుకో పెడతారు.</p>
                    <p>తల్లి స్నానం ముగించెంత వరకు, పిల్లవాడిని అమ్మమ్మ కాని మావయ్యలు కాని లేకపోతే ఇంకెవరైనా కాని చూసుకుంటారు.</p>
                    <p>11 వ రోజు నుండి పిల్లవాడు కుట్టిన బట్టలను వేసుకోవచ్చు. కంటికి కాటుక కూడా పెట్టాలి. అలాగే చాదును చేసి బొట్టు గా పెట్టాలి. ఈ నల్ల బొట్టు ను బియ్యం పిండి తో ఒక ప్రత్యేకమైన విధానంలో తయారు చెయ్యాలి. ఈ బొట్టు ను నుదుటి మీద కూడా పెట్టాలి. చెడు దృష్టి తగల కుండా బుగ్గ మీద కూడా నల్లని చుక్క (బుగ్గ చుక్క)పెట్టాలి.</p>
                    <p>పిల్లవాడి జన్మ నక్షత్రం లో ఏదైనా దోషం ఉంటే, తండ్రి నువ్వుల నూనే ఉన్న పళ్ళెం లో పిల్ల వాడి మొహాన్ని చూడాలి. ఈ ప్రక్రియ పూర్తయ్యాక, తల్లి తండ్రి పీటల మీద కూర్చుని పిల్ల వాడిని ఒడిలో పెట్టుకుని వినాయకుడిని పూజించాలి. గణపతి పూజను మొదట గా చెయ్యాలి. అటు తరువాత, కుల దేవతను, ఇష్ట దేవతను పూజించాలి. ఈ దేవతలందరినీ షోడశోపచారా లతో పూజించి నమస్కరించాలి.</p>
                    <p>ఆ తరువాత తండ్రి పిల్లవాడిని తన ఒడిలో పెట్టుకోవాలి.ఈ లోగా తల్లి తండ్రులు మధుపర్కాన్ని తయారు చేయ్యాలి. ఒక చిన్న వెండి గిన్నెలో కాని బంగారు గిన్నెలో కాని కొద్దిగా ఆవు నెయ్యి తేనే వేసి బాగా కలపాలి.తండ్రి, రాళ్ళు లేని ఒక బంగారు ఉంగరాన్ని తీసుకుని పాలు తేనెల మిశ్రమం లో ముంచి పిల్లవాడి పెదవులకు కాని నాలుకకు కాని మూడు సార్లు రాయాలి. దీని వలన పిల్లవాడికి బుద్ది తేజస్సు పెరుగుతాయి. “ఆయుర్ఘ్రుతం “ అంటారు కదా. నెయ్యి వలన ఆయువు పెరుగుతుంది తేనే వలన తేజస్సు పెరుగుతుంది.</p>
                    <p>తేనే పాలు కలిపి పెట్టడం వలన ఏదైనా మలం కాని కఫం కాని పిల్లవాడి పొట్టలో ఉంటె అదంతా బయటకు వచ్చేస్తుంది. బ్రహ్మగారు గాని పురోహితుడు పిల్లవాడి తల్లి తండ్రుల చేత వేదమంత్రాలు నడుమ అగ్ని కార్యాలు, హోమాలు చేయించాలి. తండ్రి యజ్ఞ కుండం లో సమిధలు వేయ్యాలి. ఆ తరువాత పురోహితుడి సూచనలతో హోమగ్నిని రగిల్చి ఆవు నెయ్యి వేసి హోమ క్రతువును హోమాగ్ని లో అర్పించాలి. పిల్లవాడి క్షేమం, వంశాభివృద్ది కాంక్షించి చేసిన హోమాగ్ని ద్వారా ఈ దేవతలకు సమర్పించిన హవిస్సులు వారికి చేరుతాయి.</p>
                    <p>హోమాలు పూర్తైన తరువాత, పిల్లవాడి తల్లి తండ్రులు భూరి దక్షిణలు తాంబూల౦ తో పాటుగా పురోహితుడికి సమర్పించి ఆయనకి నమస్కరించి ఆశీర్వాదం తీసుకోవాలి. పురోహితుడు పిల్లవాడిని తల్లితండ్రులను “శతమానం భవతి శతాయుః పురుషః శతే౦ద్రియ ఆయుష్యేవే౦ద్రియే ప్రతితిష్టతి” అని ఆశీర్వదిస్తారు. అక్కడ ఉన్నవారందరూ పిల్లవాడిని తల్లి తండ్రులను అక్షింతలు వేసి ఆశీర్వదిస్తారు. పిల్లవాడికి తల్లితండ్రులకు హారతి ఇస్తారు. అప్పుడు వారు కూర్చున్న చోటి నుండి లేస్తారు. అప్పుడు పిల్లవాడికి తల్లి పాలు ఇస్తుంది.</p>
                    <p>ఒక వేళ పిల్ల వాడు జ్యేష్ట నక్షత్ర౦ లో కాని ఆశ్లేష నక్షత్రం లో కాని ఇటువంటి నక్షత్రాలలో పుట్టిన వాడైతే, వధువు తల్లి తండ్రులు వరుడి తల్లి తండ్రులు శాంతి హోమాలు , గుండాల శాంతి చేయ్యాలి. ఇంకా వేరే సందర్భాలలో కూడా చేయ్యాలి. ఒకొక్కసారి పిల్లవాడు జాతకం లో దోషాలతో పుడితే, గ్రంధాలు, పెద్దవారు గుండాల శాంతి శాంతిహోమాలు చెయ్యాలంటారు. లేక పొతే పిల్లవాడి తల్లి తండ్రి పురోహితుడి సూచనలతో గండాలను తీసి వేయ్యడానికి ఇవన్ని నిర్వహించాలంటారు.శాంతి హోమాలు నక్షత్ర జపాలు ఆరోజైనా లేదంటే వేరే ఇంకే మంచి రోజైన చెయ్యాలి.ఈ హోమాలు గ్రహ దోషాలను,ఇతరత్రాదోషాలను నిర్మూలించి, పిల్లవాడికి ఆరోగ్యం చేకూరుస్తాయి.ఇటువంటి రోజులలో అంటే నక్షత్ర జపాలు మరియు శాంతి హోమాలు చేసిన రోజులలో చాలా ఎక్కువగా అన్న దానం చెయ్యాలి. లెక్కలేనంత మందికి అన్న సంతర్పణలు చెయ్యాలి. బ్రాహ్మణులకు వారి సంతృప్తి కొరకై, దోషనివారణార్ద౦,నక్షత్ర దోష నివారణార్ద౦ వారి నుండి అశీర్వచనం కొరకు బ్రాహ్మణ సంతర్పణలు చెయ్యాలి.</p>
                    <p>ఇది దోషాలను నిర్మూలించి శ్రేయస్సును కలుగ చెయ్యడంలో చాల ప్రభావవంతమైన కర్మ.</p>
                    <p>నామ కరణ సంస్కారం</p>
                    <p>నామ కరణ వేడుక, తొట్టిలో వేసే వేడుక, బాల సారే లేదా బారసాల మొదలగున్నవి పేర్లు ఈ నామకరణ మహోత్సవ సంస్కారానికి. ఇది బంధువులను స్నేహితులని ఆహ్వానించి ఒక పెద్ద పండుగ లాగా చేస్తారు.</p>
                    <p>పిల్లవాడు పుట్టినప్పుడు వాడికి నామ కారణం చేసేదాక ఏ పేరు ఉండదు.నామకరణం పిల్లవాడికి ఒక గుర్తింపు. అప్పటి దాక పిల్లవాడిని ఫలాన వారి పిల్లవాడని లేదా తల్లి తండ్రుల పేరు తో గుర్తిస్తారు. కాబట్టి ప్రాపంచిక అవసరాల కొరకై ఒక మంచి పేరు ను పిల్లవాడికి పెట్టాలి.</p>
                    <p>తల్లి తండ్రులు, బంధువులు పిలుచుకోవడానికి, బడిలో చేర్చడానికి వీలుగా అదే విధంగా పెరిగి పెద్దయ్యాక మంచి పేరును సంపాది౦చుకోవడానికి ఒక మంచి పేరు పెట్టాలి.అదే విధంగా పిల్లవాడు నిత్య పూజలు చేసుకోవడానికి లేదా వైదిక ధర్మం నిర్వహించడానికి కూడా మంచి పేరు అవసరం. శిశువు ఆడ లేదా మగ వివాహ సమయం లో ప్రవర చెప్పడానికి ఈ పేరు అవసరం. పితృ కార్యాలలో పిత పేరు,పితామహ పేరు, ప్రపితామః పేరు చెప్పవలసి ఉంటుంది. అందుకని పిత్రుకార్యాలలో పేరు ను ఉచ్చరించవలసి ఉంటుంది. ఆస్తులు కొనాలన్నా, అమ్మాలన్నా, విద్యను అభ్యసించే సమయంలో, ఉద్యోగ విషయం లో మరియు సమాజంలో మనష్యుల మధ్య తిరగడానికి పేరు అవసరం ఉంది.</p>
                    <p>తల్లి తండ్రులు బిడ్డకు ఎంతోముఖ్యమైన ఈ పేరును పెట్టె వైదిక కర్మను “నామకరణ మహోత్సవం” అంటారు . ఒక మంచి రోజు న పేరు పెట్టడం వలన బిడ్డకు ఆయుష్యు, యశస్సు ఐశ్వర్య౦ తో పాటుగా శ్రేయస్సు , కీర్తి దీర్ఘాయువు లభిస్తాయి.</p>
                    <p>నిజానికి తల్లి తండ్రులు వారి పిల్లలకు ఎందుకు పేరు పెడతారు? ఈ ప్రశ్నకు మన శాస్త్రం ఇలా చెబుతుంది- తల్లి తండ్రులు మోక్షం, ముక్తిని పొందటానికి. ఇందుకు అజామిళుడి కధే మనకు ఉదాహరణ. ఎంతో అదృష్టం తో పొందిన ఈ శరీరం యొక్క పరమావధి మోక్షం సిద్ధించుకోవడమే. మానవ శరీరం లభించిన తరువాత కూడా అంటే మానవ ఉపాధి లభించాక కూడా ముక్తి లభించక పొతే మనం ఓడిపోయిన వారము అవుతాము.</p>
                    <p>ఉపనిషత్తులు “మహతీ వినశ్యతి” అని అంటాయి. మనుష్యులు వారి జీవిత కాలమంతా ఏవేవో పనులు, బాధ్యతలు మరియు ప్రాపంచిక విషయాలలో మునిగిపోతారు. ఎన్నో ధర్మ కార్యాలు, ఎన్నో దానాలు వైదిక కార్యాలు కూడా చేసి ఉండవచ్చు. కాని శరీరం విడిచి పెట్టేటప్పుడు భగవంతుడిని ఎవరు స్మరించరు. సర్వ సాధారణ౦గా వారి పిల్లలని మాత్రమే తలుచుకుంటారు. వారి పిల్లల్ని పేరు పెట్టి పిలుస్తారు, వారిని చూడాలనుకుంటారు, వారితో మాట్లాడాలనుకుంటారు వారిని శరీరం విడిచి పెట్టే చివరి క్షణం లో దగ్గరికి రమ్మని పిలుస్తారు. చివరి క్షణం లో ఏమి ఆలోచిస్తారో , ఎవరిని గుర్తు తెచ్చుకుంటారో వారి ఆఖరి శ్వాస ఎలా ఆలోచిస్తారో దానికి అనుగుణంగా ముందు కాల౦ లో మళ్ళీ జన్మ ఎత్తుతారు.భగవద్గీతలో శ్రీ కృష్ణుడు చెప్పిన గీతా వాక్యమే దీనికి ప్రమాణ౦. “ య౦ య౦ వాపి స్మరణ్భవం</p>
                    <p>త్యజయంతేకళేబరం</p>
                    <p>త౦ తమేవైతి కౌన్తేయా</p>
                    <p>సదా తద్భావ భవతి|”</p>
                    <p>ఎవరు ఏంటి అని ప్రాణం దేహాన్ని విడిచే చివరి క్షణంలోని ఆలోచనలతో మరుసటి జన్మలు అనుకూలమైన జన్మలు వస్తాయి ఎందుకంటే ముందు జన్మలో ఉన్న భావన వలన.</p>
                    <p>భగవంతుడిని స్మరిస్తూ శివ, రామ ,కృష్ణ , విష్ణు అంటే ఖచ్చితంగా వారికి శరీరం వదిలేసాక భగవంతుడు లభిస్తాడు మళ్ళీ జన్మలు ఎత్తరు. కాని ఎవరైనా ప్రాపంచిక విషయాలను ఆలోచిస్తూ శరీరం విడిచి పెట్టేస్తే మళ్ళీ అదే విధంగా జన్మను ఎత్తుతారు, జడ భరతుడి లాగా. జడ భరతుడు ఒక జింక గురించి ఆలోచిస్తూ మరణిస్తాడు. నిజానికి ఆయన ఒక గొప్ప ఋషి.ఆయన దాదాపు బ్రహ్మ జ్ఞాన స్థితికి ఒక్క అడుగు దూరానికి చేరుకున్నాడు. ఆ స్థితి లో కూడా ఒక జింక పైన ఆయనకు మోహం కలిగింది. రాబోయే జన్మలో ఆయన తన సంస్కారం మూలంగా జింక లాగా జన్మించాడు. ఆయనకు తన గత జన్మ గుర్తుకు వచ్చి జింక ఉపాధి ద్వారా మోక్షం పొందాడు.</p>
                    <p>మనం మన పిల్లలకి దేవుళ్ళ పేర్లు పెట్టుకుని వారిని ప్రతి నిమిషం ప్రేమ తో పిలుస్తూ ఉండాలి. అయినప్పటికి భగవన్నామము గుర్తుకు తెచ్చుకుని స్మరించడం ద్వారా వచ్చే ఫలితం వస్తుంది. దీనికి ఇంకొక ఉదాహరణ అజామిళుడు. అజామీళుడు ఒక సద్బ్రాహ్మణ కుటుంబం లో జన్మించి, వేద శాస్త్రాలను చదివాడు. అతడు ఎల్లప్పుడూ తన తల్లి తండ్రులకు గురువులకు సేవ చేసేవాడు. అతని తల్లి తండ్రులు అతనికి ఒక గుణవంతురాలైన, సలక్షణమైన పిల్లనిచ్చి వివాహం జరిపించారు. ఆ జంట ధర్మ పధంలో ఎంతో ఆనందంగా జీవనం గడుపుతున్నారు, కాని అతని దురదృష్టం కొద్ది ఒక రోజు అతని జీవితం లో ఒక చెడ్డ సంఘటన జరిగింది. అతనువ్యామోహం తో అధర్మంగా ఇంకొకరిని, ఒక కులటను వివాహమాడి అతని కులానికి చేటు తెచ్చి భార్య ను నిర్లక్ష్యం చేసాడు. భార్యను, తల్లి తండ్రులను నిర్లక్ష్యం చేయడం ఎంతో పెద్ద అపరాధం. అంతేకాదు అతను ధర్మాన్ని కూడా నిర్లక్ష్యం చేసాడు. ఆవిడ ద్వారా సంతానాన్నిరెండవ సారి కూడా పొందాడు. అతని యొక్క పూర్వ జన్మల సంస్కారాల వల్ల, తన చిన్న కుమారుడికి “నారాయణ “ అని నామకరణం చేసాడు. తన చిన్న కుమారుడ౦టే తనకి చాలా ఇష్టం. ఈలోగా తన జీవిత కాలం గడిచి పోయింది.అతను తన మరణ శయ్యపైన ఉన్నాడు. అప్పుడు అతను యమ భటులను తన పక్కన నిలుచుని ఉండడం చూసాడు. తన ప్రాణం శరీరాన్ని వదిలిన వెంటనే వారు తన ఆత్మను తీసుకు వెళ్తారని అతనికి తెలుసు. అప్పుడు తనకి తన చిన్న కుమారుడిని చూడాలని అనిపించి గట్టిగా “నారాయణ ,నారాయణ దయచేసి ఇలా రా “ అని పిలిచాడు.</p>
                    <p>తను పుత్ర వ్యామోహంతో తన పుత్రుడిని నారాయణ అని పిలిచినప్పటికి , వెంటనే విష్ణు దూతలు అక్కడికి వచ్చారు. యమ భటులు విష్ణు దూతలను “మీరిక్కడికి ఎందుకు వచ్చారు? అతను పాపాత్ముడు, క్రూరుడు , అధర్మ పరుడు” అని అన్నారు . అప్పుడు విష్ణు దూతలు “అది నిజమే కావచ్చు. అయినప్పటికీ, అతను విష్ణు భగవానుడిని చివరి నిమిషం లో స్మరించినందుకు, గట్టిగా పిలిచినందుకు మేము ఇక్కడికి వచ్చాము. ఇక మీకు ఇక్కడ పని లేదు మీరు దయచేసి వెళ్లిపోవచ్చ. అతడు మీతో నరక లోకానికి రావలసిన అవసరం లేదు” అని సమాధానమిచ్చారు. యమ దూతలు ఆ సమాధానం తో వెళ్లి పోయారు అటు తరువాత వెంటనే విష్ణు దూతలు కూడా వెళ్ళిపోయారు. అజా మిళుడికి ఇంకా ప్రాణోత్క్రమణ౦(మరణించలేదు) అవ్వలేదు. అతను వీటన్ని౦టిని గమనిస్తున్నాడు. వెంటనే అతనికి జ్ఞానోదయం అయ్యింది. తన ప్రవర్తనకు ఎంతో పశ్చాతాప పడ్డాడు. అతను అనుకున్నాడు “ నాయొక్క అధర్మ ప్రవర్తన వలన యమ భటులు వచ్చి నాకు నరకం లో శిక్ష వేద్దామని అనుకున్నారు. నేను ఒక్క సారి నారాయణా అనగానే విష్ణువు నన్ను రక్షించడానికి వచ్చాడు. నేను ఒక్కసారి నారాయణా అని ఉచ్చరిస్తే ఇది ఫలితమైతే నేను రోజు ప్రార్ధి౦చి, ధర్మ పధం లో ఇదివరకటి లాగ, ఈ స్త్రీ నా జీవితం లోకి రాక ముందు, జీవితం గడిపి నట్ట్లైతే ఎంత బాగుందేది” అని .</p>
                    <p>తన మనసులో ఎంతో విలపించాడు. తనకు తన తప్పులను, అధర్మ ప్రవర్తనను సరిద్దిద్దుకునే౦దుకు ఇంకొక అవకాశ౦ ఇవ్వమని భగవంతుడిని ప్రార్ధించాడు. అతను పశ్చాత్తాపం తో విలపించినందుకే కాకుండ అతను చిన్నప్పటి నుండి ధర్మ నిరతుడు వేదం అభ్యసించాడు, తల్లి తండ్రు గురువులను సేవించాడు, భార్య తో ఎంతో ప్రేమతో ఉండేవాడు కనుక అతనికి భగవంతుడు ఇంకొక అవకాశ౦ ఇచ్చాడు. ఆ పుణ్యం ఇప్పుడు ఆయన రక్షణకు వచ్చింది. ఈ జన్మలో తనని తాను పశ్చాత్తాపం తో సరిదిద్దుకోవడానికి ప్రాయశ్చిత్తం చేసుకోవడానికి ఇంకొక అవకాశం లభించింది. అతని జీవితం ముగిసి పోలేదు, ఇంకా ప్రాణం పోలేదు. నెమ్మదిగా అతను కోలుకొని ఆరోగ్యవంతుడైనాడు. ఇప్పుడు అతని అధర్మమైన భార్య పట్ల పిల్లల పట్ల వ్యామోహం పూర్తిగా తొలగి పోయింది. అతను వారందరినీ వదిలేసాడు, తీర్ధయత్ర కై బయలు దేరాడు, ఎన్నో వైదిక కర్మలను నిర్వహించాడు, దైవ నామ స్మరణం జప౦ నిరంతరం చేసాడు. చివరికి అతనికి మోక్షం లభించి ముక్తిని పొందాడు.</p>
                    <p>ఈ కధ ద్వారా మనకి కొంత ఆశ్చర్యం కలుగ వచ్చు జీవితమంతా అధర్మ ప్రవర్తన లో గడిపినా భగవన్నామ౦ జీవిత చరమాంకం లో కేవలం ఒకసారో రెండుసార్లో పిలిచినంతనే ముక్తి లభిస్తుందా అని. నిజానికి అతను భగవన్నామం తలచలేదు, తన పుత్రుడి పేరైన“నారాయణ “ అని పిలిచాడు. దీనికి మనకు సమాధానం ఇది వరకే దొరికింది. ఈ సందర్భంగా భగవద్గీత లోని శ్లోకాలను గుర్తుకు తెచ్చుకోవాలి. “య౦ య౦ వాపి స్మరణభవం……..”</p>
                    <p>“అపి చేత్ సుదూరాచారో</p>
                    <p>భజతే మామనన్యభాక్!</p>
                    <p>సాధురేవ స మంతవ్యో</p>
                    <p>సమ్యక్ వ్యవస్తితో హి సః!!</p>
                    <p>ఇందులో రహస్య మే౦టంటే అజామిళుడి గుండె, కంఠం లో ఉన్న ఆర్తి, తను ఇదివరకు చేసుకొన్న పుణ్య కర్మల ఫలితమే. అవన్నీ అతడిని రక్షించాయి ఎందుకంటే అతను మోక్షం పొందడానికి అర్హుడు, అందుకు అతని మోక్షం సిద్ధించింది. అతని లోని పశ్చాత్తాపం అతనికి మోక్షం లభించడానికి అవకాశ౦ ఇచ్చింది. ఇదే గత సంస్కారాల, వాసనల బలం. అతని అధర్మ ప్రవర్తన పాపాలన్నీ పశ్చాత్తాపం ,ప్రాయశ్చిత్తం తో తుడిచి పెట్టుకు పోయాయి. నారాయణుడిని పొందాలన్న సంకల్ప౦ నెరవేరింది.</p>
                    <p>తన పుత్రుడిని “నారాయణ” అని పిలవడం వలన భగవంతుడు అతనికి తనను తాను సరిదిద్దుకోవడానికి ఇంకొక అవకాశ౦ ఇచ్చాడు. అందుకని మన౦ పిలలకి భగవంతుడి పేర్లు పెట్టడం వలన అది వారి పేరు అవడం వలన, మనం వారిని చివరి శ్వాస వరుకు పిలవడం వలన, మనకు పుణ్యం లభిస్తుంది.</p>
                    <p>ఇప్పుడు ఈ పేరు పెట్టే విధానం ఎలా మొదలయ్యింది ఎవరు ఎవరికీ పేరు మొట్ట మొదట పెట్టారు అనేవి తెలుసు కుందాము. నిజానికి వేద మాత “పర బ్రహ్మం” ని , “పర బ్రహ్మం “ అని పిలిచింది. “పరా” అంటే “దాటి “ “బ్రహ్మం” అంటే సర్వ వ్యాపకుడని అర్ధం. అన్నింటిని దాటి సర్వవ్యాపకుడైన వాడు అని అర్ధం.</p>
                    <p>“బ్రహ్మ విస్తార నే “- వ్యాపకత్వం అనేది “బ్రహ్మ “ పదానికి మూలం. విశ్వం నిండా సర్వవ్యాపక మైన శక్తిని “బ్రహ్మం” అని , అన్నింటిని మించి వ్యాపించినది “పర బ్రహ్మం” అని అర్ధం.</p>
                    <p>సృష్టి చేయడం ప్రజాపతి చతుర్ముఖ బ్రహ్మ మొదలు పెట్టాడు. ఒక దివ్య శక్తి ఆయన ఎదుట కనపడింది. ఆ శక్తిని బ్రహ్మ దేవుడు చూస్తూ ఉండగా అది 8 భాగాలుగా విడి పోయాయి. బ్రహ్మ దేవుడు ఆ 8 భాగాలుగా విడివడిన వాటికి ఈ ప్రకారంగా పేర్లు పెట్టాడు-రుద్ర, శర్వ,పశుపతి,ఉగ్ర,అశేతి, భవ, మహాదేవ, ఈశాన.ఈ ఎనిమిది నామాలు అసలైన శివ రూపాలు. అసలైన అష్ట మూర్తులు.</p>
                    <p>పేర్లు ప్రాణి కోటికి గొప్ప అదృష్టాన్ని తెచ్చి పెడతాయి.</p>
                    <p>“జాతనంతరమేవ నామకరణం</p>
                    <p>ఏకాదసాహ్నే స్ఫుటం|</p>
                    <p>దశామ్యాముథ్తితాయాంపుత్రస్య నామ దదాతి|</p>
                    <p>కొత్తగా పుట్టిన శిశువుకు జాతకర్మ సమయంలో 11 వ రోజున నామ కారణం చేయావచ్చు. దీనితో పాటు జాత కర్మ, గ్రహ దోష నివారణ పూజ ఇంకా ఇతరేతర శాంతులు చేయ వచ్చు.</p>
                    <p>నామ కారణ౦ మొదటి నెలలో 21 వ రోజున కాని లేదా 25వ రోజున లేదా 29వ రోజున కాని చేయవచ్చును. నక్షత్రం అనేది ఖగోళ సంబంధమైన ది, తండ్రి కి పిల్లవాడికి సంబంధించిన మంచి నక్షత్రం, మంచి రోజును చూసి, నామకరణం , ఊయ్యాలలో వేయ్యడం బాలసారె లాగా లేక బారసాల గా,పుట్టిన శిశువుకు సారే ఇవ్వడం గా జరుపవచ్చును.</p>
                    <p>“ఆయుర్వర్చోభివృద్ధిశ్చ</p>
                    <p>సిద్ధిర్వ్యవహృతే స్తథా</p>
                    <p>నామ కర్మ ఫలం త్వేతత్</p>
                    <p>సముత్తిష్టం మనిషీభీ: “||</p>
                    <p>ఈ నమకరణ మహోత్సవాన్ని కొత్త గా పుట్టిన పిల్లవాడికి బలం,తేజస్సు,ఓజస్సు, మేధస్సు, తెలివితేటలు కలిగి పూర్ణాయుర్దాయం తో కలకాలం జీవించి వంశానికి మంచి పేరు, కీర్తి తెచ్చి పెట్టాలనే ఉద్దేశం తో చేస్తారు.</p>
                    <p>కాబట్టి మనం ఒక మంచి, గొప్ప పేర్లు మన పిల్లలికి పెట్టాలి. బిడ్డ తల్లి తండ్రులు మొదటగా మహర్షుల ఆశీర్వాదం కోసం దేవుళ్ళ , వంశ పితృదేవతల ఆశీర్వాదం కోసం ఆ తరువాత అగ్ని దేవుడి ఆశీర్వాదం కోసం ప్రార్ధించాలి. దేవుళ్ళను సంతృప్తి పరచడం వారిని ఆరాధించడం అగ్ని దేవుడికి ఆహుతులను ఇవ్వడం ద్వారా జరుగుతుంది.ఆ తరువాత బిడ్ద తండ్రి వేడుకకు విచ్చేసిన సభాసదస్సు యొక్క అనుమతి తీసుకుని నామ కారణం చేసి దాన్నే బిగ్గరగా చెప్పాలి.</p>
                    <p>“ సభా సత్పురుష మధ్యే నామ ప్రకటన సిద్ద్యర్థం అనుమతిం ప్రార్థయామి”||</p>
                    <p>అక్కడికి విచ్చేసిన వారందరూ అతనికి అనుమతి ఇస్తారు. అప్పుడతడుఅందరికి ప్రణామము చేసి “సభాయైనమః “ అని చెప్పి శాస్త్రాను సారం, పురోహితుడి సూచన మేరకు నామకరణ౦ చేసి ఆ పేరును బిడ్డ కుడి చెవులో మూడు సార్లు చెప్పి బిగ్గరగా సభా సదస్సులో ప్రకటించాలి.</p>
                    <p>బిడ్ద పేరును పుట్టిన తేదీ, నెల, తారీకు,నక్షత్రం, పాదం బట్టి నిర్ణయిస్తారు. ఈ ప్రకారంగా</p>
                    <p>పుట్టిన నేలను మాస నామముగా మొదట పెడతారు. నక్షత్ర నామమును బిడ్డ పుట్టిన నక్షత్రం , దాని యొక్క పాదం బట్టి నిర్ణయిస్తారు. నక్షత్రం బట్టి ఏ అక్షరం తో పేరు పెట్టాలనేది శాస్త్రం లో వివరించారు. ఆ అక్షరాలను బట్టి పేరును నిర్ణయించాలి. ఆ పనిని పురోహితులు చేస్తారు. ఆ తరువాత వ్యవహార నామం, దేవతల పేర్లు , అమ్మమ్మ, నాయనమ్మ ,తాతయ్య ల పేరులు కలిపి పెట్టాలి.ఒక వ్యవహార నామం నిర్ణయించుకుని దానిని బిడ్డకు పెట్టాలి. వ్యవహార నామంలోని చివరి భాగం లోని పేరుతో పిల్లవాడు పిలువ బడుతాడు.</p>
                    <p>అక్ష మాలికోపనిషత్తు అక్షరాల యొక్క అర్ధం,వాటి గొప్పతనం, వాటి అధిష్టాన దేవత ల గురించి వివరించాయి.మన పంచాంగా లలో ఏ అక్షరం ఏ నక్షత్రానికి సరైనది అని సూచిస్తారు. దానిని చూసి, బిడ్డ నక్షత్ర పాదం అనుసరించి పేర్లు పెడతాము. అదే విధంగా మాస నామము, నక్షత్ర నామము కూడా పురోహితుడు సూచిస్తాడు.ఈ పేర్లను విని, బిడ్డ ఏమాసంలో ఏ నక్షత్రం లో, ఏ పాదం లో పుట్టాడో తెలుసుకోవచ్చు.</p>
                    <p>వివాహం నిశ్చయించే సమయంలో వధువు వరుడికి జాతకాలు సరిపోతున్నాయా అని చూడవచ్చు. నక్షత్రాలకు సంబంధించిన అక్షరాలను గమనిస్తే , ఒకవేళ బిడ్డ అశ్విని నక్షత్రం లో జన్మిస్తే పేరు చో,చే,చొ,లా అనే అక్షత్రాలు అశ్విని నాలుగు పాదాలకు వర్తిస్తాయి.</p>
                    <p>అలాగే, నాలుగు పాదాలకు అక్షరాలు ఉన్నాయి అల ౨౭ నక్షత్రాలు ఉన్నాయి 27x4=108మొత్తం. ఎవరైనా ఈ నక్షత్రాలలో జన్మించాలిందే. అందుకే మనం భగవంతుడికి అష్తోత్తరాశతనామాల తో అర్చిస్తాము(అష్టోత్తర శత నామావళి).</p>
                    <p>ఆడపిల్లలకు, మగ పిల్లలకు మాస నామాలు పంచాంగం లో ఇచ్చారు. ఆడపిల్లలకు పన్నెండు నెలలకు సంబంధి౦చిన పన్నెండు నామాలు ఇలా ఉన్నాయి-</p>
                    <p>“మార్గశీర్షే చ వాగ్దేవి</p>
                    <p>పుష్యే పద్మావతీ తధా</p>
                    <p>శ్రీదేవి చాపి సావిత్రి</p>
                    <p>భూమి: కళ్యాణి తధా</p>
                    <p>సత్యభామ పుణ్యవతిరూపవతీందుమత్యపి</p>
                    <p>చంద్రావతీ చ లక్ష్మి చ</p>
                    <p>స్త్రీ నామకరాణేషు చ”||</p>
                    <p>అబ్బాయిలకు పేర్లు ఈవిధంగా ఇచ్చారు-</p>
                    <p>కృష్ణో అనంతో అచ్యుతః చక్రీ వైకుంతో థ జనార్దనః |</p>
                    <p>ఉపేంద్రో యజ్ఞ పురుషో</p>
                    <p>వాసుదేవస్థథాహరి:</p>
                    <p>యోగీశ: పుండరీకాక్షో</p>
                    <p>మాసనామాన్యానుక్రమాత్”||</p>
                    <p>ఇవి పిల్లలకి పెట్టవలసిన పన్నెండు మాసాలలో పన్నెండు నామాలు. ఒక వేళ నామకరణ సంస్కారం 11వ రోజున కాని 21 వ రోజున కాని జరిపితే మంచి రోజును కాని శుభ ముహూర్తం కాని చూడవలసిన అవసరం లేదు . అది వీలు కాక పోతే ఒక మంచి ముహూర్తం తండ్రి ది బిడ్డది కలిపి, తర్వాత తిథి అటు తర్వాత వారం అనుగుణంగా నిర్ణయించాలి.</p>
                    <p>ఈ నక్షత్రాలు సంపత్ తార కాని, క్షేమ తార కాని, సాధన తార కాని లేక మిత్ర తార కాని, పరమమిత్ర తార కాని అయి ఉండాలి. అప్పుడు అది మంచి ముహూర్తం అవుతుంది.</p>
                    <p>ఆ శుభ ముహూర్తం రోజున తల్లి, తండ్రి బిడ్డ మంగళ స్నానమాచరించి నూతన వస్త్ర ధారణ చెయ్యాలి. ఈ వేడుకను చేయించడానికి ఒక పురోహితుడిని కాని కుల గురువును కాని నియమించుకోవాలి. బంధవులు,చుట్టాలు, స్నేహితులు అందరు ఆరోజున తప్పక రావలసి ఉంది.</p>
                    <p>తల్లి తండ్రులు చెక్క పీటల మీద కుర్చుని , పిల్లవాడిని ఒడిలో కూర్చుండ బెట్టుకుని పురోహితుని సూచనల మేరకు భగవంతుడిని ఆరాధించాలి.</p>
                    <p>ఏదైనా వైదిక కార్య క్రమాలు చెయ్యాలంటే మన సాంప్రదాయంలో భార్య భర్తకు ఎడమ వైపు కూర్చుంటుంది. కాని ఈ నామ కరణ మహోత్సవానికి భార్య భర్తకు కుడి వైపు కూర్చోవాలి.తండ్రి బిడ్డను తన ఒడిలో కూర్చో పెట్టుకుని నామకరణం చెయ్యాలి.</p>
                    <p>ఒక వెండి పళ్ళెం లో నిండుగా బియ్యం వేసి అందులో తమలపాకును మధ్యలో పెట్టి , గణపతిని పసుపుతో చేసిన ఆ తమలపాకులో పెట్టాలి. అందులో కొద్దిగా పసుపు కుంకుమను కూడిగా వేసిన తరువాత పసుపు వినాయకుడికి కుంకుమను పెట్టి షోడశఉపచారలతో పూజ చెయ్యాలి. నైవేద్యం పెట్టిన తరువాత హారతిని ఇచ్చి మంత్రం పుష్పం చదివిన తరువాత పునః పూజ చెయ్యాలి. ఆ తరువాత పూజ ఫలం గణపతికి అర్పిస్తూ ఈ విధంగా చెప్పాలి –</p>
                    <p>“సర్వం శ్రీ మహా గణపతి చరణారవిన్దార్పణ మస్తు”|</p>
                    <p>అ తరువాత ఈ మంత్రం చెపుతూ –</p>
                    <p>“గణపతిం యథా స్థానం ప్రవేశయామి</p>
                    <p>శోభానార్ధంతుపునరాగమనాయచ”</p>
                    <p>పూజ ద్రవ్యాలతో వినాయకుడిని పూజ పుష్పాలతో సహా భార్య భర్తలు కలిసి కదిపి వేరే పళ్ళెం లో పెట్టి అది కొద్ది దూరంలో పెట్టాలి.</p>
                    <p>కొంత మంది ఈ వినాయక పూజను ఒక వెండి పళ్ళెం లో నిండుగా బియ్యం వేసి పూజ పూరైన తరువాత అ పళ్ళెం ని విడిగా పెడతారు.</p>
                    <p>ఆ తరువాత తండ్రి, బియ్యం తో నిండి ఉన్న ఒకవెండి పళ్ళెం ని చేతిలోకి తీసుకోవాలి.దర్భ ఉంగరాన్ని వేలుకు తొడిగి, రాళ్ళు లేని ఉంగరాన్ని తీసుకుని బంగారు ఉంగరం తో బియ్యం పైన రెండు గీతలు గీసి, ఆ బియ్యాన్ని మూడు భాగాలుగా చేయాలి.</p>
                    <p>మూడు భాగాలలో కెల్లా పై భాగంలో అంటే మొదటి భాగం లో మాస నామం “శ్రీ” తో రాయాలి అంటే మాస నామం చెప్పి “శ్రీ” అని రాయాలి –“మాస నామాసి శ్రీ:”</p>
                    <p>రెండవ వరుసలో, అంటే మధ్య వరుసలో నక్షత్ర నామం శ్రీ తో కలిపి రాయాలి- పైకి ఉచ్చరిస్తూ నక్షత్ర నామాన్ని –“నక్షత్ర నామాసి శ్రీ:” అని రాయాలి.</p>
                    <p>మూడవ భాగంలో అనగా చివరి భాగంలో వ్యవహార నామం ఇంకా కావాల్సిన వారి పేర్లతో అంటే తాత గారిది కూడా కలిపి రాయాలి లేదా ఏదైనా మొక్కు ఉంటే ఆ దేవుళ్ళ పేర్లు కూడా కలిపి రాయాలి. ఆ తరువాత ఏ పేరుతో బిడ్డను జీవితాంతం ప్రాపంచిక విషయాలకు పిలవాలని అనుకు౦టున్నారో ఆ వ్యవహార నామం రాయాలి. తండ్రి బిడ్డ పేరును మూడు సార్లు ఈ మూడు పేర్లను, మాస నామం, నక్షత్ర నామ౦ మరియు వ్యవహార నామం చెప్తూ ఇలా ఉచ్చరించాలి –</p>
                    <p>“మాస నామ ధృత్వా…నక్షత్రనామ ధృత్వా….వ్యవహారనామ ధృత్వా, శతాయుష్మాన్ భవ, శతాయుష్మతీ భవ, వర్ధస్వ.”</p>
                    <p>ఆ తరువాత అందరూ బిడ్డను ఆయురారోగ్యాలతో వర్ధిల్లాలని దీవించాలి.</p>
                    <p>శ్రీ గౌతమ మహర్షి, భరద్వాజ మహర్షి, కణ్వమహర్షి మొదలగున్నవారు రాసిన ధర్మ శాస్త్రాల ద్వారా తెలిసినదేమిటంటే….పిల్లల పేర్లలోని అక్షరాల సంఖ్య, మగ పిల్లలైతే సరి సంఖ్యలో ఆడపిల్లల పేర్లలోని అక్షరాల సంఖ్య బేసి సంఖ్యలో ఉండాలని తెలిపారు. పళ్ళెం లో బిడ్డ పేరు రాసిన తరువాత ఆ పళ్ళెం ను నేల మీద పెట్టి ఎనిమిది దిక్కులల్లో పోక చెక్కలు అక్షంతలు పెట్టి పరమాత్మను క్రింది విధంగా ఆవాహన చేయాలి-</p>
                    <p>“రుద్ర. శర్వ,పశుపతి,ఉగ్ర, ఆషతి,భవ,మహాదేవ మరియు ఈశాన.”</p>
                    <p>ఆవాహన చేసి బిడ్డ, కుటుంబానికి, తల్లికి, తండ్రికి అందరికి శుభం కలగాలని ప్రార్ధించాలి. ఈ అష్ట మూర్తులనుఆరాధించిన తరువాత పళ్ళెం లో రాసిన పేర్లను కూడా పసుపు కుంకుమ, గంధం, పువ్వులు, అక్షింతలు వేసి పూజించి, ధూప వేసి దీపం అందరు దేవుళ్ళకు చూపించాలి. చివరిగా నైవేద్యం పెట్టాక హారతి ఇవ్వాలి.</p>
                    <p>ఇవి దేవత ల పేర్లు కాబట్టి పూజ చెయ్యాలి. నామ దేవతలు మనల్ని రక్షిస్తాయి కాబట్టి మనం వారికి పూజ చెయ్యాలి.</p>
                    <p>ఆ తరువాత తండ్రి సభకు నమస్కరించి “సభాయై నమః” అని పలకాలి.</p>
                    <p>తండ్రి బిడ్డ ను తన కుడి తోడ మీద పెట్టుకుని బిడ్డ కుడివైపును నెమ్మదిగా కొద్దిగా ఎత్తి మాస నామం ను, నక్షత్ర నామమును మరియు వ్యవహార నామమును మూడు సార్లు కుడి చెవిలో ఉచ్చరించి బిడ్డను చిరంజీవిగా వర్ధిల్లాలని ఆశీర్వదించాలి.</p>
                    <p>తండ్రి బిడ్డను గుండెలకు హత్తుకుని ఈ మంత్రం పఠన౦ చెయ్యాలి.</p>
                    <p>“అన్గాదంగాత్ సంభవసిహృదయాదభి: జాయసే|ఆత్మవై పుత్రా నామాసి|త్వ౦ జీవ శరదశ్శతాం”.</p>
                    <p>తండ్రి ఆ తరువాత బిడ్డ నుదుటిని వాసన చూడాలని శాస్త్రం చెప్తుంది. తలను వాసను చూసినంతనే బిడ్డ యొక్క తత్వం, ప్రవర్తన, కళలు తెలుస్తాయి.మనకి బ్రహ్మ రంధ్రం తలమీద మధ్యలో మాడు మీద ఉంటుంది. తండ్రి మొట్ట మొదట తల మొదలు అంటే పాపిడి దగ్గర ఒక గీత గీసి రెండు భాగాలుగా చేసి అంటే వివాహమైన స్త్రీలు సింధూరం పెట్టుకునే చోటు, మరియు బ్రహ్మ రంధ్రం దగ్గర వాసన చూడాలి.</p>
                    <p>బంగారు బుట్టలో సూతుడికి కర్ణుడు దొరికినప్పుడు, అతను కర్ణుడి లో ఒక తేజస్సును చూసాడు. అతని మాడును వాసన చూసి పిల్లవాడు ఉత్తమ కులానికి చెందినవాడుగా గ్రహిస్తాడు.</p>
                    <p>అలా తండ్రి బిడ్డ చెవి లో పేరు చెప్పగానే, తల్లి బిడ్డ కుడి చెవిలో చెప్తుంది ఆతరువాత చుట్టాలు, బంధువులు కూడా చెప్తారు.</p>
                    <p>ప్రతి ఒక్కరు బిడ్డను, తల్లి తండ్రిని ఆశీర్వ దించాలి. మంగళ హారతులు ఇవ్వాలి.</p>
                    <p>మన శాస్త్రాల ప్రకారం మన పేరు, మన గురువు పేరు, భార్య పేరు, పెద్ద కుమారుడి పేరు, పిసినారి పేరును ఎవ్వరికి చెప్పకూడదు అని శాస్త్ర వచనం.</p>
                    <p>“ఆత్మ నాం, గురోర్నాం నామాతి క్రుపణస్య చ|</p>
                    <p>శ్రేయస్కామో న గృహ్ణీయతా జ్యేష్ఠాపత్య కళత్రయోః||”
భావం: ఎవ్వరూ, మరొకరికి తన పరిచయం చేసు కునేటప్పుడు, నేరుగా అతడు తన పేరు తెలుపకూడదు. “ఫలానా వారి పుత్రుడు” అని శ్రీరామ చంద్రుడు చెప్పినట్టుగా “నేను దాశరధి ” అని పరిచయం చేసుకోవాలి.
నామ కరణ మహోత్సవం అయిపోయాక, బిడ్డ ను ఉయ్యాలలో పడుకోపెట్టాలి. ఉయ్యాలను పువ్వుతో కాని పూల దండలతో అలంకరించాలి.మొదట బిడ్డ తల్లి, అత్తగారి చేతుల మీదుగా బిడ్డను తీసుకూవాలి, తరువాత ఆడపడుచుల చేతుల మీదుగా, తన తల్లి చేతుల మీదుగా, అక్క చెల్లెళ్ళ చేతుల మీదుగా జాగ్రత్తగా బిడ్డను ఉయ్యాలా మీదుగా మూడుసార్లు తీసుకోవాలి. ఉయ్యాల కిందనుండి పైకి మూడు సార్లు తిప్పి బిడ్డను తీసుకోవాలి. 
ఆఖరుసారి బిడ్డ తల్లి, బిడ్డ తలకాయ తూర్పువైపు వచ్చెట్టుగా ఉయ్యాలల్లో పడుకోబెట్టాలి. బిడ్డ పక్కనే ఒక తాటాకు తో కాని చెక్క బొమ్మను కాని తోడుగా పడుకో బెట్టాలి.బొమ్మ తల్లి తండ్రి పక్కన లేక పొతే బిడ్డకు రక్ష గా ఉంటుంది.
ఈ ప్రకారంగా నామ కారణం చెయ్యాలి. ఎటువంటి ఇబ్బంది లేకుండా పసిపిల్లలు ఉయ్యాలలో హాయిగా పాడుకుంటారు. కాబట్టి, బిడ్డకు ఒక సలక్షణమైన పేరును పెట్టాలి. బిడ్డ కూడా తన పేరును సార్ధకం చేసుకుంటూ చక్కగా అభివృద్దిలోకి రావాలి.
స్వస్తి.
we should try to know about Shodas’a Samskaaras.</p>
                    <p>There are 48 samskaras. According to Gautama Maharishi, 40 samskaras are being followed by us. Different sages mentioned a little differently regarding these Samskaarams. Out of these 40 Samskaaraas, we all are following 16 samskaaras. Even in them, there are differences. Some say these 16 samskaras are given in this sloka –</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>