<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>అమృత చిత్రం కథ - రవి కావూరు కథలు</title>
    <meta name="description" content="#చిత్రంకథ_4">
    <meta property="og:title" content="అమృత చిత్రం కథ - రవి కావూరు కథలు">
    <meta property="og:description" content="#చిత్రంకథ_4">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">అమృత చిత్రం కథ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#చిత్రంకథ_4</p>
                    <p>అమృత
********</p>
                    <p>అమృత! నిద్ర లే తల్లి ! …&quot; ఇంకా ఎంత సేపు పడుకుంటావు&quot;!.. వాళ్లు వచ్చే వేళ అయ్యింది అన్నది దయామయి..</p>
                    <p>తల్లి మాట విన్న, వినట్లే పడుకుంది అమృత.ఈరోజు రాకూడదని ఎప్పటి నుంచో ఎదురుచూస్తోంది కానీ,తప్పేటట్టు లేదు.</p>
                    <p>బాబును వదిలిపెట్టి ఉండగలదా తను …</p>
                    <p>బాబు వైపు చూసుకొంది.</p>
                    <p>నిద్రలోనే నవ్వుకుంటున్నాడు వాడు.</p>
                    <p>నవ మాసాలు మోసిన బిడ్డ .. కడుపులో ఉండగా వాడు చేసిన అల్లరీ .. వాడి సున్నితమైన కదలికలు గుర్తొచ్చి సన్నటి నవ్వు తారాడింది అమృత పెదవుల పైన.</p>
                    <p>వాడిని మొదటి సారి చూసినపుడు , వాడు తన వైపు చూసిన చూపు .. జీవితంలో తానెప్పుడు చూడని అద్బుత ఘట్టం .. చవి చూడని ఆనందం.</p>
                    <p>మరో సారి బాబుని ఆర్తిగా నిమిరింది .</p>
                    <p>చప్పున తన వేలు పట్టుకున్నాడు బాబు.. తనను వదలనన్నట్టు ..</p>
                    <p>సైలెంట్ మోడ్ లో ఉన్న అమృత మొబైల్ ఫోన్ మోగసాగింది ..</p>
                    <p>కృపాకర్ కాలింగ్ …</p>
                    <p>ఈ రోజు కృపాకర్ నుంచి పదో ఫోన్..</p>
                    <p>&quot;కృపాకర్&quot; !</p>
                    <p>అవి… తను ఇంజీనీరింగ్ రెండవ సంవత్సరం చదువుతున్న రోజులు ..</p>
                    <p>కళాశాల వార్షికోత్సవాలలో పరిచయమయ్యాడు కృపాకర్.. కాలేజి వాద్య బృందంలో తాను లీడ్ గిటారిస్ట్.. తన గిటార్ బీట్స్ కి అందరు ఉర్రుతలూగిపోయే వారు .</p>
                    <p>తనతో పాటు చాల మంది ఆడపిల్లలు, అతనితో పరిచయం కోసం తెగ ఆరాటపడే వారు.</p>
                    <p>కాని కృపాకర్.. ఉహు! ఎంత సేపు కాలేజీ.. తన గిటార్ సాధన .. తప్ప మరేమీ పట్టించుకునే వాడు కాదు.</p>
                    <p>ఆ సంవత్సరంలో జరిగిన పాటల పోటీలలో తనది ప్రథమ స్థానం.</p>
                    <p>ఒకరోజు, తను కాలేజీ నుండి ఇంటికి బయలుదేరుతుండగా, వెనక నుండి వచ్చి పలకరించాడు. &#x27;మీరు పాడిన పాట అద్భుతం!అన్నాడు. &#x27;గొంతులో మంచి ఫీల్ ఉందన్నాడు&#x27;.</p>
                    <p>ఆశ్చర్యపోవడం తన వంతయింది. తామందరూ ఆరాధన భావంగా చూసే కృపాకరే వచ్చి పలకరించడంతో తాను ఉబ్బితబ్బిబైయింది.</p>
                    <p>అలా మొదలైన పరిచయం, ఇంజనీరింగ్ ఆఖరు సంవత్సరం వరకు కొనసాగింది. ఇద్దరికీ ఒకరంటే ఒకరికి ఇష్టం ఉన్నా బయట పడలేదు.</p>
                    <p>ఉద్యోగంలో కుదురుకున్న తర్వాత పెళ్లి ప్రస్తావన ఎత్తవచ్చని అనుకుంటూ ఉండేది తను.</p>
                    <p>కృపాకర్ కి క్యాంపస్ రిక్రూట్మెంట్లో ఉద్యోగం దొరికింది. తాను పుణె వెళ్లిపోయాడు.</p>
                    <p>తాను ఉద్యోగ ప్రయత్నాలు మొదలెట్టింది.</p>
                    <p>ఇంట్లో నాన్న అస్థిమితంగా ఉండడం గమనించాను. ఎప్పుడూ నవ్వుతూ తిరిగే ,నాన్న అలా ఉండడం నాకెందుకో తేడాగా అనిపించింది. ఏమైనా అనారోగ్యమా? అనుకున్నాను.</p>
                    <p>ఒక రోజు నాన్న పెరట్లో అచేతనంగా పడి ఉన్నాడు. ఆందోళనగా దగ్గరికి వెళ్లి చూస్తే, నాన్న పక్కనే పడి ఉన్న పురుగు మందు సీసా, నాన్న నోట్లో నురగ, ఏదో జరగరానిదే జరిగిందనిపించింది.</p>
                    <p>ఆసుపత్రికి తీసుకెళ్ళగానే డాక్టర్ చెప్పేశాడు.. &quot; సారీ. హి ఇజ్ నో మోర్&quot; చనిపోయి రెండు గంటలై ఉంటుందని..</p>
                    <p>అన్ని కార్యక్రమాలు పూర్తయిన ఆఖరు రోజున,పది మంది పెద్ద మనుషులొచ్చారు.</p>
                    <p>వాళ్ళు చెప్పిన మాటలు, చూపించిన ప్రోనోట్లు చూస్తే నాకు మతి పోయింది. 30 లక్షల అప్పు చేసేడు నాన్న. ఎందుకు చేసేడో తెలియదు.</p>
                    <p>మీ నాన్న మంచి వాడేనమ్మా! అతనికి ఏ దురలవాట్లు లేవు. అతని మీద నమ్మకం ఉండే డబ్బులిచ్చేము.</p>
                    <p>&quot;వీలైనంత తొందరగా మీ నాన్న చేసిన అప్పులను తీర్చు&quot; . నువ్వున్న పరిస్థితి మాకు తెలుసు కానీ, మాకు ఇంతకన్నా వేరే దారి లేదు.</p>
                    <p>లేకుంటే ఈ ఇల్లును స్వాధీనం చేసుకుని మా అప్పు చెల్లు వేసుకుంటామంటు వెళ్ళిపోయిన వాళ్ళు, రెండు నెలల తర్వాత ఇల్లు స్వాధీనం చేసుకోవడానికి కోర్టు నోటీసులు పంపించారు.</p>
                    <p>చేతిలో నయా పైస లేదు.. 30 లక్షల అప్పు ఎలా తీర్చడం ? లేకుంటే తమకున్న ఒకే ఒక ఆధారమైన ఇంటిని వదులుకొని రోడ్డున పడటమే..</p>
                    <p>ఇలా ఉండగా, అమ్మకు ఆరోగ్యం బాగులేక ఆసుపత్రికి తీసుకెళ్ళాను. డాక్టరమ్మ ఇంకా రాలేదు. మా దగ్గర బంధువు మరియమ్మ కనపడింది. మరియమ్మకు ఇంట్లో సమస్యలు చెప్పుకుంది అమ్మ.</p>
                    <p>డాక్టరమ్మ అమ్మను పరీక్షించి, అమ్మకు క్షయ వ్యాధి ప్రారంభ దశలో ఉందని అనుమానం వ్యక్తం చేసింది. 
కొన్ని పరీక్షలు చేయాలనీ. అమ్మకు పూర్తి విశ్రాంతి, బలవర్ధకమైన ఆహారం ఇవ్వాలని, లేకపోతే వ్యాధి ముదిరే అవకాశం ఉందంది..</p>
                    <p>&#x27;గోరు చుట్టు మీద రోకటి పోటులా&amp; తయారయ్యింది 
నా పరిస్థితి..</p>
                    <p>ఒక రోజు ఆదివారం నాడు మరియమ్మ, చర్చిలో ప్రార్థనలు ముగించుకొని మా ఇంటికి వచ్చింది, నన్ను పక్కకి పిలిచి నీతో ఒక విషయం చెప్పాలంది.</p>
                    <p>కొంత ఆశ్చర్యంతో! &quot;అదేమిటో చెప్పమన్నాను&quot;.</p>
                    <p>మరియమ్మ మాట్లాడుతూ.</p>
                    <p>&quot;ఈ మధ్య మా డాక్టరమ్మ దగ్గరికి ఇద్దరు నడి వయస్సులోనున్న దంపతులు వచ్చేరు&quot;. 
 
వాళ్ళకి మన ప్రాంతంలో,వందల ఎకరాలు &quot;టీ&quot; 
తోటలున్నాయి. ఒక్కడే అబ్బాయి. 18 ఏళ్ల ఆ కుర్రాడు రాష్ డ్రైవింగ్ తో రోడ్డు ప్రమాదంలో మరణించాడు. వాళ్ల ఆస్తులని అనుభవించడానికి, వాళ్ళకి వారసుడు లేకుండా పోయాడు.</p>
                    <p>వాళ్ల ఆరోగ్యం మరో సంతానం పొందేందుకు అనుకూలంగా లేదు. పోనీ ఎవరినైనా దత్తత తీసుకునే విషయంలో వాళ్లకి సదాభిప్రాయం లేదు.</p>
                    <p>అందువల్ల ఏదోక రీతిలో వారికి సంతాన భాగ్యం కలిగించమని, మా డాక్టరమ్మ దగ్గరికి వచ్చారు. మా డాక్టరమ్మ,వాళ్ళున్న పరిస్థితుల్లో, సరోగసి ద్వారా పిల్లలని పొందే అవకాశం ఉందని చెప్పింది.</p>
                    <p>కానీ సరోగసి పద్ధతి ద్వారా సంతానం పొందాలంటే చట్టపరంగా ఉన్న నిబంధనలను పాటించాలని, మరీ ముఖ్యంగా సరోగసి ద్వారా పిల్లలను కనగల ఆరోగ్యవంతురాలైన స్త్రీని వెతకాలని, ఆమెకు అన్ని విషయాలు వివరించి ఆమె సమ్మతి తోటే ఆమె ద్వారా వారు సంతానాన్ని పొందవచ్చని చెప్పింది.</p>
                    <p>ఎంత డబ్బయినా పర్వాలేదు కానీ, వారసుడు మాత్రం కావాలని, వాళ్ళన్నారు.</p>
                    <p>డాక్టరమ్మ అద్దె గర్భం దాల్చడానికి సమ్మతంగా ఉన్న ఆరోగ్యవంతమైన స్త్రీని చూడమని నాకు చెప్పింది.</p>
                    <p>ఈ మధ్య మీ కుటుంబ పరిస్థితుల్లో విన్నాక, నాకు నువ్వు అద్దెగర్భం ధరించడానికి ఒప్పుకుంటే, మీ అప్పుల సమస్యలన్నీ పరిష్కారం అవుతాయనిపించింది.</p>
                    <p>కానీ &quot;నువ్వా పెళ్లి కాని పిల్లవు&quot;, &#x27;ఈ అద్దె గర్భం ధరించి, పుట్టిన బిడ్డను, తిరిగి ఆ దంపతులకు అప్పగించడం అంత తేలికైన వ్యవహారం కాదు&#x27;. చాలా ఆలోచించుకుని చెయ్యాలి ఈ పని.</p>
                    <p>మీ అమ్మకు కూడా ఈ విషయం చెప్తాను. మీ ఇద్దరూ ఈ విషయం మీద కూలంకషంగా మాట్లాడుకుని, నాకు చెప్పు. మిగిలిన ఏర్పాట్లు డాక్టరమ్మ, ఆ దంపతులు
చూసుకుంటారని చెప్పింది మరియమ్మ.</p>
                    <p>సరోగసి అంటే తెలుగులో &quot;అద్దె గర్భమని&quot; తను విన్నది గాని, వివరాలు తెలియవు.</p>
                    <p>అమ్మతో చెబితే ససేమిరా వద్దంది. కానీ ఇంతకన్నా గత్యంతరం లేదని అమ్మకు చెప్పాల్సి వచ్చింది.</p>
                    <p>మరియమ్మ ద్వారా డాక్టరమ్మను కలిసాము. ఆమెకు మా పరిస్థితి ముందే చెప్పినట్లున్నది మరియమ్మ.</p>
                    <p>డాక్టరమ్మ ఈ సరోగసి గురించి మా ఇద్దరికీ వివరించింది.</p>
                    <p>ఆమె మాటల్లోనే</p>
                    <p>‘సరోగసి’ అంటే తెలుగులో అద్దె గర్భం అంటున్నాము.</p>
                    <p>సంతానలేమితో బాధపడే స్ర్తీకి మాతృత్వాన్ని అందించే ఇదొక ప్రక్రియగా చెప్పచ్చు. ఇది రెండు రకాలు.</p>
                    <p>ఒకటి కృత్రిమ(గెస్టేషనల్‌) పద్ధతిలో జరిపే సరోగసి.</p>
                    <p>రెండోది సాంప్రదాయ సరోగసి పద్ధతి</p>
                    <p>మొదటి ప్రక్రియలో దంపతులలోని స్ర్తీ అండం, పురుషుడి శుక్ర కణాలను IVF/ICSI విధానం ద్వారా ప్రత్యేక పరిస్థితిలో (ఇన్‌ విట్రో) ఫలదీకరణం చేసి, 
ఆ పిండాన్ని, మరొక స్ర్తీ గర్భంలో ప్రవేశ పెట్టడం ద్వారా ఆమె బిడ్డకు జన్మనిస్తుంది. ఆమెను సరోగేట్‌ తల్లి అంటారు. ఈ పద్ధతిలో సరోగేట్‌ తల్లికి, తనకి పుట్టిన బిడ్డతో జన్యుపరంగా ఎలాంటి సంబంధం ఉండదు.</p>
                    <p>సంప్రదాయ/సహజమైన సరోగసిలో, భర్త నుంచి సేకరించిన శుక్ర కణాలను IVF/I-CSI ప్రక్రియ ద్వారా సరోగేట్‌ తల్లిలో ప్రవేశ పెడతారు. ఫలదీకరణం తరవాత సరోగేట్‌ తల్లి గర్భధారణ చేస్తుంది. ప్రసవానంతరం బిడ్డను అసలు దంపతులకు అందజేస్తుంది.</p>
                    <p>ఈ మధ్య సెలబ్రిటీలు, ఎక్కువగా అద్దె గర్భం ద్వారా పిల్లల్ని కంటున్నారు. ఎందుకంటే తొమ్మిది నెలలు బిడ్డను మోయడం, దాని వల్ల శరీరాకృతి దెబ్బతినడం, పొట్టపై చారలొస్తాయని అనే భావనతో చాలా మంది సరోగసి పద్థతినే ఎంచుకుంటున్నారు.</p>
                    <p>కానీ సరోగసి (అద్దె గర్భం ) మీద కూడా సవాలక్ష వివాదాలున్నాయి. నైతికతను ప్రశ్నించేవారున్నారు.
పోను పోను ఇదొక వ్యాపారంగా మారిపోవడంతో
ప్రభుత్వం సరోగసి మీద కఠినతరమైన నిబంధనలు విధించింది.</p>
                    <p>అందరూ అవి పాటించాల్సిందే. చదువుకున్న దానివి కదా, ఒకసారి ఆ చట్టం చదువుకో! అన్నది.</p>
                    <p>తను కృపాకర్ ని ఇష్టపడుతోంది. తన దగ్గర ఏమీ దాచడానికి ఇష్టం లేదు. ఈ విషయం చెప్పింది .</p>
                    <p>కృపాకర్ వద్దన్నాడు. కానీ తానే పట్టుబట్టి కృపాకర్ చేత &quot;సరే&quot; అనిపించింది.. ఏర్పాట్లలన్ని జరిగిపోయాయి. ఉద్యోగం వచ్చిందన్న నెపంతో అమ్మతో కలసి ఈ ప్రాంతానికి ఒక సంవత్సరం క్రితం వచ్చేసాను. పండంటి బాబుకి జన్మనిచ్చాను.</p>
                    <p>ఇంటి మీద అప్పు తీరిపోయింది. దంపతులతో కుదుర్చుకున్న ఒప్పందం ప్రకారం ఈరోజు వాళ్ళు బాబుని తీసుకువెళ్తారు.</p>
                    <p>కానీ పేగు బంధమేమో ? బాబును వదులుకోవడానికి మనసు అంగీకరించటం లేదు.</p>
                    <p>ఎవరో వచ్చిన అలికిడయ్యింది. నా గుండె వేగంగా కొట్టుకోసాగింది.</p>
                    <p>బయటకు వెళ్లి చూశాను. వచ్చినవాళ్లు, దంపతులు కారు. నల్లకోటు వేసుకున్న ఒకతను, అమ్మను అడుగుతున్నాడు, &quot;అమృత అంటే మీ అమ్మాయేనా? అంటూ&quot;…</p>
                    <p>విధి లీలలు ఎంత చిత్రమో? ఆ దంపతులు వారి బిడ్డను తీసుకునే ప్రయాణంలో పడవ ప్రమాదంలో మరణించారు. ఇటువంటిది ముందే ఊహించేరేమో.. వాళ్ల యావదాస్తి వారి బిడ్డకు ( తన బిడ్డ కదా) మైనార్టీ తీరేవరకు తనను గార్డియన్ గా నియమిస్తూ రిజిస్టర్ చేయించిన వీలునామా వ్రాసారు. ఆ పత్రాలను అందజేశారు, ఆ దంపతుల లాయర్ గారు..</p>
                    <p>ఒక్క క్షణం ఇది ఇది కలా! నిజమా ? అనిపించింది నాకు</p>
                    <p>ఇక బాబు, కృపాకర్ నా వారే అనే ఆనందం ముంచెత్తింది నన్ను..</p>
                    <p>బాబును గుండెల దగ్గరకు తీసుకొని, నిండుగా హత్తుకున్నాను..</p>
                    <p>కృపాకర్ కి ఫోన్ చేయడానికి ఇప్పుడు ఉరకలేస్తోంది మనసు..</p>
                    <p>స్వస్తి</p>
                    <p>రవి కావూరు..</p>
                    <p>995 పదాలు</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>