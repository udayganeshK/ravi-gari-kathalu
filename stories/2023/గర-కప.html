<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>గురు కృప</title>
    <meta name="description" content="గురు కృప
*********&quot;">
    <meta property="og:title" content="గురు కృప">
    <meta property="og:description" content="గురు కృప
*********&quot;">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">గురు కృప</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">travel</span> <span class="tag">short</span>
                        </div>
                    </div>
                </header>
                
                <div class="story-body">
                    <p>గురు కృప
*********&quot;</p>
                    <p>అందరికీ నమస్కారం.</p>
                    <p>ఈ రోజు గురువందనం శీర్షికలో, రోహిణి గరిమెళ్ళ వారు కంచి పీఠాధిపతులు శ్రీశ్రీశ్రీ శంకర విజయేంద్ర సరస్వతి వారి మహోన్నత వ్యక్తిత్వం, వారి దయ హృదయం, భక్తుల మీద వారి కరుణ ఏ విధంగా ప్రసరిస్తుంది అనే విషయం మీద కొందరు భక్తుల అనుభవాలను వివరించారు.</p>
                    <p>పరమ పురుషుల సందర్శన భాగ్యం ఎంతో దివ్యానుభూతిని, మనో ఫలకంపై చెరగని ముద్రని వేస్తుంది.</p>
                    <p>ఫిబ్రవరి నెలలో స్వామి వారు విశాఖపట్నం శంకరమఠంలో విడిది చేసిఉన్నారు. నిజానికి స్వామి వారు డిసెంబర్ నెలలోనే విశాపట్నం వచ్చి ఉన్నారు.</p>
                    <p>స్వామీ వారు వున్నారని తెలుసు కానీ, బాగా రద్దీ ఉండవచ్చు, దగ్గర నుంచి చూడగలమో లేదో అనే సందేహంతో వెళ్లే ప్రయత్నం చేయలేదు.</p>
                    <p>యాదృచ్ఛికంగా రోహిణి గరిమెళ్ళ వారు, మన గ్రూప్లో
స్వామీ వారి అరుణాచల గిరి ప్రదక్షణలో తాను కూడా వున్నానని చెప్పడం, విశాఖలో స్వామి వారి దర్శనంకు తగిన సలహాలు ఇచ్చి ప్రోత్సాహించడంతో, ఫిబ్రవరి 6వ తారీఖున స్వామి వారిని మొదటిసారిగా దర్శనం చేసుకున్నాను.</p>
                    <p>స్వామీ వారిని చూడగానే ఎవరినైనా ఆకట్టుకునేది వారి సింప్లిసిటీ. వారు సకల విద్యా పారంగతులు, కానీ పండిత, పామరులను సమ దృష్టితో చూడగల మహాత్ములు వారు.</p>
                    <p>మేము వారి దర్శనం కోసం వేచి ఉండగా, దేవస్థానం పురోహితులు ఎవరో,స్వామి వారి దర్శనం కోసం వచ్చేరు. మందిరం తలుపులు మూసుకున్నాయి. 
 వారు బయటకు వచ్చేక, నగరంలో ప్రముఖులు వరసగా లోపలికి వెళ్ళసాగేరు.</p>
                    <p>ఆ భక్తజన వాహినిలో, మా ముందు ఒక యువ జంట, స్వామి వారిని చూడటానికి వచ్చేరు. వారు అందరి లాగా పళ్ళు, దండలు ఏమి తేలేదు. అందరి చేతుల్లో పళ్ళు దండలు చూసి, అయ్యో! స్వామీ వారికి ఏమి తేకుండ వచ్చినామే? ఎట్లా.. స్వామీ వారిని దూరం నుంచే నమస్కరించి వెళదామని అనుకుంటున్నట్లు వాళ్ళ మాటల ద్వారా తెలిసింది.</p>
                    <p>ఈ లోగా స్వామీ వారు, రద్దీ ఎక్కువగా ఉండటంతో, మందిరం బయటకు వచ్చి, గుమ్మంలో నిలబడే అందరికీఆశీర్వచనం ఇవ్వసాగేరు. వారి దృష్టి ఆ యువ జంట మీద పడింది.ఏ ఊరు మీది? మీ పేర్లు ఏమి వాళ్లని అడిగేరు. ఆ జంటకు స్వామి వారు తమనే పిలుస్తున్నరన్న విషయం అర్థం కాలేదు. దాంతో స్వామి పరివారం వాళ్ళను అప్రమత్తం చేసేరు.</p>
                    <p>ఆ యువ జంట మొహాల్లో వెలుగు వర్ణనాతీతం. స్వామీ వారు పక్కనే వున్న ప్రముఖులను వుండమని చెప్పి, ఆ యువ జంటతో మాట్లాడారు. వారి యోగ క్షేమాలు విచారించేరు. వారికి విభూతి కుంకుమ ప్రసాదాలు ఇచ్చి ఆశీర్వదించారు. స్వామీ వారి ఔదార్యానికి ఇంతకు మించి తార్కాణం లేదు కదా.</p>
                    <p>స్వామి వద్దకు వచ్చే వారు సమాజంలో అన్ని వర్గాలకు చెందినవారు. ఒక్కొక్కరిది ఒక్కో కోరిక, ఆశయం. అందరికీ స్వామి వారి అనుగ్రహం కావాలి.</p>
                    <p>కానీ స్వామి వారు, నాకు మాత్రం హిందూ ధర్మ పరిరక్షణకు భగవంతుడు నియమించిన ఒక చీఫ్ ఎగ్జిక్యూటివ్ ఆఫీసర్ వలే గోచరించేరు.</p>
                    <p>ఒక పక్క శ్రీ మఠం కార్యక్రమాలు, మరో పక్క నిత్య పూజలు, ఇంకో పక్క భక్తులతో మమేకమవడం, రోజుకు కనీసం రెండు గంటలు కూడా పడుకుంటారో లేదో అనిపిస్తుంది స్వామి వారు.</p>
                    <p>రోహిణి గరిమెళ్ళ వారు మనకొక దివ్యమూర్తి, విశ్వ రూప సందర్శన భాగ్యం కలిగిస్తున్నారు.</p>
                    <p>అందరం కంచి స్వామి వారి కృప కటాక్షాలు మెండుగా పొంది, శ్రీ స్వామి వారు ఆశిస్తున్న సమాజహితంలో భాగస్వాములమగుదాం.</p>
                    <p>స్వస్తి</p>
                    <p>రవి కావూరు….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>