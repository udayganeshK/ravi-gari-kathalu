<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>షోడశ కర్మలలో మొదటి మూడు కర్మలు - రవి కావూరు కథలు</title>
    <meta name="description" content="షోడశ కర్మలు">
    <meta property="og:title" content="షోడశ కర్మలలో మొదటి మూడు కర్మలు - రవి కావూరు కథలు">
    <meta property="og:description" content="షోడశ కర్మలు">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">షోడశ కర్మలలో మొదటి మూడు కర్మలు</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>షోడశ కర్మలు</p>
                    <p>మన దేశము వేద భూమి. మన ధార్మిక జీవనము ఎంతో ప్రాచీనమైనది,సనాతనమైనది. మానుష జన్మను ఉత్కృష్టమైన జన్మగా గుర్తించిన భూమి. అట్టి మానవ జన్మను వేదములలో పేర్కొన్న రీతిలో గడుపుటకు మన ఋషులు, ప్రతి మానవునకు కొన్ని ఉత్తమ సంస్కారాలు జరిపించాలని నిర్దేశనం చేసినారు. 
 
ఈ భూమి మీద ఉన్న 84 లక్షల జీవ రాశులలో ఒక్క మనిషికి మాత్రమే సంస్కారాలు జరుపబడుతాయి. కేవలం మానవ ఉపాధిలో మాత్రమే మోక్షం పొందగలము.</p>
                    <p>ఒక వేళ జీవుడు పక్షి గానో లేక జంతువు గానో జన్మించినట్లైతే అవి కేవలం ఆ ఉపాధికి సంబంధించిన పాప పుణ్యాలను మాత్రమే అనుభవిస్తాయి.
 
మన సనాతన ధర్మం లో 48 సంస్కారాలున్నట్లు చెప్పబడినప్పటికి , గౌతమ మహర్షి వారు, మానవులు 40 సంస్కారాలను మాత్రమే ఆచరిస్తున్నారని పేర్కొన్నారు.</p>
                    <p>ప్రస్తుత కాలంలో అందు 16 సంస్కారాలు మాత్రమే ఆచరణలో ఉన్నాయి. షోడశ సంస్కారాలను సులభంగా గుర్తు పెట్టు కోవడం కోసం ఈ శ్లోకం చెప్పబడింది.</p>
                    <p>శ్లో . గర్భాదానం పుంసవనం సీమంతోనయనం తథా</p>
                    <p>జాత నామ్నన్నయన్న చౌలాని మౌంజీ వ్రత చతుష్టయం</p>
                    <p>గోదానాఖ్యం స్నాతకం చ వివాహం పైత్రుమేధికం</p>
                    <p>షోడశైతాని కర్మాణి సమంత్రకం కారయేతతః||</p>
                    <p>వ్యహార బాషలో పై షోడశసంస్కారాలను క్రింది విధంగా పేర్కొన వచ్చును.</p>
                    <p>1.గర్భాదానం</p>
                    <p>2.పుంసవనం</p>
                    <p>3.సీమంతోన్నయనం</p>
                    <p>4.జాతకర్మ</p>
                    <p>5.నామకరణం</p>
                    <p>6.నిష్క్రమణ</p>
                    <p>7.అన్నప్రాసన</p>
                    <p>8.చౌల కర్మ/చూడాకర్మ</p>
                    <p>9.కర్ణవేధ(చెవులు కుట్టటం)</p>
                    <p>10.అక్షరాభ్యాసం</p>
                    <p>11.ఉపనయనం</p>
                    <p>12. సమావర్తనం /స్నాతక వ్రతం</p>
                    <p>13.అబ్బాయిలకు కేశాంత సంస్కారం</p>
                    <p>13.అమ్మాయిలకు రజస్వల సంస్కారం</p>
                    <p>14. వేదవ్రతం/బ్రహ్మ వ్రతం</p>
                    <p>15వివాహ సంస్కారం</p>
                    <p>16.అంత్యేష్టి</p>
                    <p>సంస్కారం అనే పదము ఋగ్వేద మంత్రాలలోను, జైమిని పూర్వ మీమాంస, గృహ్య, ఆపస్తంభ సూత్రాలలో కనిపిస్తుంది.</p>
                    <p>సంస్కరణం అంటే మంచి చెయ్యడం. ఎన్నో జన్మలుగా జీవుని వెంట వస్తున్న పాపాలను, పొరపాట్లను, చిత్తము నుండి తుడిచి వేసి వారిని పవిత్రులుగా చేసే ప్రక్రియను సంస్కారం అంటారు.</p>
                    <p>ఈ సంస్కారాలు, జీవుడు పుట్టకముందు నుండి మొదలై, జనానంతరం,వివిధ దశలలో నిర్వహింపబడి , మనిషి దేహం విడిచాక, అతని కుమారుడు చేసే అన్త్యేష్టితో ముగుస్తుంది</p>
                    <p>ఇందులో మొట్ట మొదటి సంస్కారమును అమ్మమ్మ, నాన్నమ్మ ,తాతయ్యలు పుట్టబోయే బిడ్డకు చేస్తారు. పిల్లలు పుట్టాక, వారి తల్లితండ్రులు వారి ఎదుగుదలకు, కొన్ని సంస్కారాలు చేస్తారు.మరికొన్ని సంస్కారాలను ఆచార్యుడు/గురువు చేస్తారు.చివరి సంస్కారం కొడుకు చేస్తాడు.</p>
                    <p>ఇప్పుడు ఈ షోడశ సంస్కారాలను సంగ్రహంగా తెలుసుకుందాము.</p>
                    <p>1.గర్బదాన సంస్కారము</p>
                    <p>ఇంతకు ముందు చెప్పినట్లుగా, ఎన్నో జన్మల అనంతరం మాత్రమే జీవులకు మానవ జన్మ లభిస్తుంది.ఈ మానవ శరీరము ద్వారా మాత్రమే జీవులు జనన మరణ పరంపర నుండి మోక్షం పొందగలరు .</p>
                    <p>అందుచేత దుర్లభమైన ఈ మానవ శరీరం లభిస్తున్నప్పుడు, జీవుడు తల్లి గర్భం లోనికి ప్రవేశించక ముందే ఆ గర్భస్థ శిశువును సంస్కరింపచేయాలి.</p>
                    <p>శిశువు జన్మించక ముందునుండి మొదలు పెట్టిన, ఈ సంస్కారాలు శిశువు జన్మించాక కూడా కొనసాగించాలి.ఒక జీవుని శరీరం పడిపోయాక, మరల మానవ శరీరం లభించాలంటే చాల కాలం ఎదురు చూడాలి.</p>
                    <p>అట్టి మనుష జన్మను ఎత్తే జీవాత్మ, మొదటగా ఒక వర్షపు చినుకు ద్వారా భూమిలోకి ప్రవేశిoచి మొక్కగా మొలిచి, అండి నుండి ధాన్యపు గింజలు తయారయ్యి, ఆ ధాన్యపు గింజలను ఆహారంగా స్వీకరించిన పురుషునిలో వీర్య రూపం దాల్చి అతని భార్య గర్భం లోపలికి ప్రవేశిస్తుంది.</p>
                    <p>ఆ విధంగా మాతృ గర్భ వాసములోకి ప్రవేశించిన జీవుడు, తల్లి నుండి ఆహరం స్వీకరిస్తూ, కాళ్ళు చేతులు,మెదడును, అవయవాలను, ఇతర ఇంద్రియాలను సంతరించుకుని, భూమి మీద జీవించడానికి వీలుగా పెరిగి, తన తల్లి గర్భం నుండి బయటికి వస్తాడు.</p>
                    <p>జన్మించిన శిశువు భవిష్యత్తులో, ఒక మేధావో, మహాత్ముడో, విద్వాంసుడు గానో లేక ఒక సామాన్య మానవుడి గానో జీవితం గడపవచ్చు.</p>
                    <p>అందుచేత షోడశ సంస్కారాలలో మొదటి సంస్కారమును, జీవుడు మాతృ గర్భంలోకి ప్రవేశించక పూర్వమే వైదిక మంత్రనుసారం, 
ఆ సదత్మా ప్రవేశించడానికి మాతృ గర్భాన్ని శుద్ధి చేస్తారు. తద్వారా ఆ మాతృ గర్భంలో జీవుడు ప్రవేశిoచి జన్మించడానికి అనువుగా ఉంటుంది.</p>
                    <p>గర్భదాన సంస్కరమును వివాహమైన నాలుగవ రాత్రి జరుపుతారు.దీనినే గర్భధారణ అని కూడా అంటారు. మన సనాతన ధర్మంలో పితృ మరియు దేవతారధన కొరకు సంతానం అవసరము. అట్టి సంతానము పొందడానికి వివాహం చేసుకోవాలి. తద్వారా షోడశ సంస్కారాలు జరిగి మోక్షానికి మార్గం సుగమం అవుతుంది.</p>
                    <p>భార్య భర్తల యొక్క మనస్సు, ఆలోచనలు ఒక్కటిగా వుండి , సంతోషంతో ఒకరినొకరు మనస్పూర్తిగా ఇష్టపడి స౦తానోత్పత్తి జరిగినట్లైతే, వారికి ఆరోగ్యకరమైన, గుణవంతులైన సంతానం కలుగుతారు. గర్బదాన సంస్కర సమయమున పురోహితుడు, భార్య భర్తలిద్ధరిని, పవిత్రమైన వేద మంత్రాల తో శుద్ధి చేసి సత్సంతానం పొందడానికి శక్తిమంతులను చేస్తారు.</p>
                    <p>2. పుంసవన సంస్కారం: స్త్రీ మొదటిసారి గర్భం ధరించినప్పుడు ఈ సంస్కారాన్ని చేస్తారు. ఈ సంస్కారం చెయ్యడం వల్ల, గర్భస్త పిండం మగ సంతానంగా పరిణామం చెందుతుంది.</p>
                    <p>గర్భం ధరించిన మూడవ నెలలో, పది రోజుల లోపల ఈ సంస్కారాన్ని నిర్వహించాలి.మూడవ నెల నుండి గర్భస్థ పిండానికి, చేతులు కాళ్ళు తయారవుతాయి. అందువలన వాటి యొక్క రక్షణకై ఈ పుంసవన సంస్కార విధిని సూచించారు.</p>
                    <p>ఈ వేడుక సందర్భ౦లో, ఒక శుభముహుర్తాన దంపతులు, అధర్వ వేదం లో పొందుపరచిన పుత్రకామేష్టి మంత్రాల ద్వారా యజ్ఞ క్రతువును నిర్వహిస్తారు.</p>
                    <p>ఇందులో భాగంగా భర్త, భార్యకు పువ్వులు పళ్ళు ఇచ్చి సంతృప్తి పరుస్తాడు.వారిరువురు కలిసి గర్భస్థ పిండ రక్షణకై ఒకే విధంగా ప్రవర్తిస్తారు.దంపతులిరువురు రాత్రి వరకు ఉపవాసం చేస్తారు. రాత్రి సమయంలో మర్రి విత్తనాలను పిండి, రసం తీసి భార్య ముక్కు రంధ్రాలలో మంత్రాలు పఠిస్తూ పోస్తారు.మర్రి విత్తనాలను, మినుములు,యవలుతో కలిపి వాటిని భార్య చేత వాసన చూడమని చెప్తారు.</p>
                    <p>అటు తర్వాత మినుములను, బార్లీ పొడితో 
వంట చేసి వాటిని గర్భం ధరించిన స్త్రీమూర్తిని ఆహారంగా స్వీకరించమని చెప్తారు.ఇలా తినడ౦ ద్వారా గర్భం లో ఉన్న పిండానికి స్వీయ రక్షణ శక్తి పెంచుకుని పిండ అభివృద్ధికి సహాయ పడుతుంది.. ఇట్టి వైదిక కర్మలు మనం మన జీవితాశయం అయిన మోక్ష మార్గానికి మార్గదర్శకం అవుతాయి.</p>
                    <p>ఈవిధంగా చెయ్యడం వలన ఆరోగ్యవంతమైన మరియు బలం కలిగిన పుత్రుడు కలుగుతాడని మన శాస్త్రాలలో చెప్పబడింది.</p>
                    <p>3.సీమంతం లేక శ్రీ మంతం లేక సీమంతోనయనము: ఈ వైదిక కర్మలో గర్భం ధరించిన వివాహిత కుమార్తెకు, వారి తల్లి తండ్రులు, ఆమె అత్తవారింట, గర్భం దాల్చిన 
5వ మాసం లో కాని, 7వ మాసం లో కాని లేక 9 వ మాసం లో కాని, సీమంతం అనే వేడుక ను జరిపి అమ్మాయిని వారితో కూడా కాన్పు కొరకై, వారి ఇంటికి తీసుకు వెళ్తారు.</p>
                    <p>ఈ వేడుకకు సంబంధించి, ఒక శుభముహుర్తాన భార్యా భర్తలు ఇద్దరు తలకు నూనె అంటుకుని, మంగళ అభ్యంగన స్నానం ఆచరించాలి.తరువాత వారి కుల దేవతను ఆరాధించాలి.</p>
                    <p>ఆ పైన భర్త తన ముఖాన్ని స్వచ్చమైన నీరున్న పాత్రలో కానీ ఆవు నెయ్యి నింపిన పాత్రలో కాని, భార్యకు కనిపించేటట్టుగా పెట్టి,భార్యను ఏమి కనపడుతుందోనని అడగాలి. భార్య నీరు ఉన్న పాత్రలో కాని ఆవు నెయ్యి ఉన్న పాత్రలో కాని తన భర్త ముఖాన్ని చూసి తన పిల్లవాడిని చూస్తున్నానని చెప్పాలి.</p>
                    <p>“ఆత్మావై పుత్రనామాసి”</p>
                    <p>తండ్రి మళ్ళీ పుత్రుడిగా పుడతాడని అర్ధం.</p>
                    <p>ఆరోజున భర్త, తన భార్యకు తల దువ్వి నుదుట పాపిడి తీయాలి. తన భర్త తనకు జడ వేసి పూల మాల తలలో తురిమి అలంకరించాలి.తన భార్యకు ముళ్ళపంది ముళ్ళు కలిగిన దువ్వెన తో నాభి దగ్గరి నుండి సహస్రార చక్రం దాక, పైవరకు ఒక గీత గీయ్యాలి. ఇలా చెయ్యడం వలన ఆవిడ యొక్క నాడి వ్యవస్థను సరైన రీతిలో ఉత్తేజితమవుతుంది. ఇలా చెయ్యడం వలన ఎటువంటి శస్త్ర చికిత్స అవసరం లేకుండా సునాయాసంగా ప్రసవం అవుతుంది.గర్భిణి స్త్రీ, తనకు జరిగిన సీమంత వేడుకను ఎంతో ఆనందిస్తుంది</p>
                    <p>ఆ రోజున భర్త తన భార్యకు, ఇష్టదేవత మంత్రం ఉపదేశిస్తాడు.అప్పటి వరకు స్నేహితుడిగా ఉన్న భర్త, మంత్రోపదేశం చేసిన తరువాత గురువుగా పరిగణి౦పబడుతాడు.అప్పటి నుండి భార్య ఆ మంత్రం ను జీవిత పర్యంతం జపిస్తూ ఉండి దివ్య శక్తిని సంపాదించుకోవాలి.</p>
                    <p>దీని యొక్క ఫలితంగా పుట్టిన బిడ్డ, భక్తితో సంప్రాదాయ బద్దంగా ఉంటాడు. దీని వలన శిశువు మానసిక ఆహ్లాదాన్ని, సంస్కారాన్ని, తల్లి కడుపులో ఉండగానే పొందుతాడు.తల్లి యొక్క ఆరోగ్యం క్షేమం, ఇంకా బిడ్డ యొక్క ఆయువు కొరకు ఈ వేడుకను జరుపుతారు.</p>
                    <p>భర్త మంత్రోపదేశం తరువాత గర్భవతిని, ఆమె తల్లి, అత్తగారు, అక్క చెల్లెళ్ళు, ఆడపడుచులు, స్నేహితురాళ్ళు, చుట్టాలు అందరు కలిసి ఆమెను ఒక కుర్చీలో కూర్చో పెట్టి, నుదుటన కుంకుమ, కాళ్ళకి పసుపు రాసి పారాణి పెడతారు.</p>
                    <p>మెడకి గంధం రాసి, తలలో పువ్వులు తురిమి రెండు చేతులకి గాజులు వేస్తారు. చేతులకు గాజులు తొడగడం ఈ వేడుక లో చాల ముఖ్యమైనది. చేతులకి 19 లేక 21 సంఖ్య వచ్చేట్టుగా గాజులు చేతులకు తొడగాలి. ఎడమ చేతి కంటే కుడి చేతికి ఒక సంఖ్య ఎక్కువగా ఉండాలి. చేతులకు ఉన్న ఈ గాజులు ఆమె యొక్క నాడి వ్యవస్ధను ఉత్తేజిత పరిచి కాన్పు సులువుగా అయ్యేందుకు దోహద పడుతాయి.</p>
                    <p>తరువాత గర్బవతి ఒడిని ఆమె తల్లి, పళ్ళు, 
పూలు , మిఠాయిలతో నింపుతుంది. అదే విధంగా ఒడిలో ఒడిబియ్యం నింపుతుంది. నిర్ణీతమైన కొలత కలిగిన బియ్యాన్ని పెసలను వేసిన తరువాత చలిమిడిని ఒడిలో పెడుతుంది. చలిమిడి పెడితే కడుపు చలవ,అంటే గర్భం క్షేమంగా ఉంటుందని అర్ధం.ఈ చలిమిడిని బియ్యపు పిండిని బెల్లం నెయ్యి తో కలిపి చెయ్యాలి.</p>
                    <p>ఆ తరువాత ఆడవారు ఆమెకు హారతి ఇచ్చి ఆశీర్వదిస్తారు.ఆ తరువాత, ఆమె తండ్రి, అన్నదమ్ములు , అమ్మమ్మ, నాన్నమ్మలు, తాతయ్యలు మరియు ఇతర బంధువులు అందరూ ఆమె తల మీద అక్షతలు వేసి పండు లాంటి బిడ్డను ప్రసవించమని ఆశీర్వదిస్తారు.</p>
                    <p>అక్షతలను పచ్చి బియ్యం, పసుపు ,కొద్దిగా కుంకుమతో నెయ్యి కలిపి చేస్తారు. బియ్యపు అక్షతాలు చంద్రునికి చాల అనుకూలమైన ధాన్యం.చంద్రుడు మనః కారకుడు,కాబట్టి మనస్సు ప్రశాంతంగా, చల్లగా మరియు సంతోషంగా ఉంటుంది.</p>
                    <p>పసుపు కుంకుమలు చాల శుభప్రదమైన వస్తువులు. అందరికి శుభం కలిగించి, వేడుక జరిగిన ఇంటిని కూడా శుభప్రదం చేస్తాయి . వేడుకకు వచ్చిన అందరికి శుభం కలుగ చేస్తాయి.పుట్టబోయే బిడ్డ గాంభీర్యం, అందచందాలతో, ఆరోగ్యంగా మంచి లక్షణాలతో జన్మిస్తాడు.</p>
                    <p>కాబట్టి, ఈ మూడు సంస్కారలైన గర్భాదానం, పుంసవనం మరియు సీమంతం బిడ్డ జన్మించడానికి ముందుగా, పుట్టబోయే బిడ్డ యొక్క ఆయుర్దాయం,ఆరోగ్యం కొరకు తల్లి తండ్రి కలిసి చేస్తారు . ఈ మూడిటిలో సీమంతం చాలా ముఖ్యమైనది</p>
                    <p>***</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>