<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ముగింపుమాది 3 - రవి కావూరు కథలు</title>
    <meta name="description" content="#ముగింపుమాది_3">
    <meta property="og:title" content="ముగింపుమాది 3 - రవి కావూరు కథలు">
    <meta property="og:description" content="#ముగింపుమాది_3">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">ముగింపుమాది 3</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#ముగింపుమాది_3</p>
                    <p>&quot;మనోహరం&quot;</p>
                    <p>( ప్రారంభ కథ)</p>
                    <p>&quot;చూడండి తనూ, మనూ! ఇద్దరినీ మీరు చదివినంత చదువులు చదివించాము. ఇద్దరికీ పెళ్ళిళ్ళు చేసాము. అన్నీ సమానంగా జరిగినట్లే ఈ ఆస్తి కూడా సమానంగా పంచాలనుకుంటున్నాను. అందుకే మిమ్మల్ని ఇద్దరినీ పిలిపించాను.&quot; కూతురు తనూజ, మనోహర్ వైపు సాభిప్రాయంగా చూసాడు విరూపాక్ష.</p>
                    <p>అదే హాల్లో, వీళ్ళకు కాస్త దూరంలో, శూన్యంలోకి దిగులుగా చూస్తూ కూర్చొని ఉంది అతని భార్య మహాలక్ష్మి.</p>
                    <p>&quot;మీ ఇష్టం నాన్నా! కానీ ఇంత అర్జంట్ గా ఎందుకు ఈ పంపకాలు!?&quot;</p>
                    <p>మనోహర్ వైపు చూసాడు. అతను తలవంచుకుని ఆలోచిస్తున్నాడు.</p>
                    <p>&quot;సంవత్సరంగా క్యాన్సర్ కు ట్రీట్మెంట్ తీసుకుంటున్నాను. డెబ్బయ్యేళ్ళు దాటాయి. శరీరం రోజుకో రకంగా ఉంటోంది. నాకు ఏ క్షణాన ఏమౌతుందో తెలీదు. మీ అమ్మ ఈ ఊరిలోని ఈ ఇంట్లోనే ఉంటానంటోంది.&quot; ఏ భావోద్వేగాలు లేని ముఖంతో వివరించాడు.</p>
                    <p>&quot;నాన్నా! మీరేమనుకోనంటే నా అభిప్రాయం చెప్పాలనుకుంటున్నాను.&quot;</p>
                    <p>&quot;తప్పకుండా మనూ!&quot;</p>
                    <p>ముగ్గురు మనోహర్ వైపు చూస్తున్నారు. అందరినీ ఓసారి చూసి, తండ్రి వైపు తిరిగి....</p>
                    <p>&quot;అన్నీ సమానంగా అంటున్నారు కాబట్టి చెప్పాలనిపిస్తుంది. చెల్లి మెడిసిన్ చేసింది. పీజీ అయ్యేప్పటికి ఎనిమిదేళ్ళ అయ్యింది తన చదువు. ఎన్ని లక్షలు ఖర్చు పెట్టారు?! 
నేను చదివింది ఎమ్ టెక్. ఆరేళ్ళు. మెరిట్ లో ఫీజు కూడా తక్కువే.
తనూ పెళ్ళికి కట్నం లేకపోయినా తన బంగారం కోసం, పెళ్ళి ఖర్చులకు ఎన్ని లక్షలైంది?! 
నా పెళ్ళికి ఎంత ఖర్చయింది!? 
తనకు రెండు కాన్పులు, శ్రీమంతం, బారసాలలు ఎంత ఖర్చయింది!? 
నాకోసం ఇటువంటి ఖర్చులు ఏమున్నాయి?! 
రేపు అమ్మ ఒంటరైతే తనను ఆడపిల్ల చూసుకోవాల్సిన బాధ్యతలేదంటారు.
ఇప్పుడు మాత్రం ఎంతో న్యాయంగా ఆస్తిలో ఆడపిల్లకు సమానమైన హక్కు ఉందంటున్నారు!&quot; ఆవేదనగా అన్నాడు.</p>
                    <p>ముగ్గురూ ఆశ్చర్యంగా చూస్తున్నారు అతని వైపు.</p>
                    <p>*********</p>
                    <p>తరువాత......</p>
                    <p>క్షణ కాలం స్తంభించిపోయిన, నిశ్శబ్ద వాతావరణం న్నీ భంగపరుస్తూ, విరుపాక్ష!</p>
                    <p>&quot;ఏంట్రా నాన్న&quot; ! మనూ.. నీ మాటల్లో, ఏదో ఆవేదన ద్వనిస్తోంది. నీ మనసులోని మాటేమిటో స్పష్టంగా చెప్పరా! అన్నాడు.</p>
                    <p>అవును నాన్న! అవేదనే నాది. ప్రస్తుత నీ ఆరోగ్య సమస్యను పట్టించుకోకుండా, ఇప్పుడు ఈ ఆస్తుల పంపక ప్రస్తావన ఎందుకు?</p>
                    <p>క్యాన్సర్ చికిత్సలో ఇప్పుడు ఎంతో ప్రగతి ఉంది. చెల్లికి సీనియర్, గోల్డ్ మెడలిస్ట్ అయిన అంకాలజి సర్జన్, డాక్టర్ సాయి లక్ష్మి అమెరికాలో ఫెలోషిప్ చేసి, ప్రస్తుతం మన వైజాగ్ లోనే ప్రాక్టీస్ పెట్టింది.</p>
                    <p>నిన్ను ఆమె దగ్గరకు తీసుకు వెళతాం. దేవుని దయ వల్ల నీ ఆరోగ్యం తప్పక మెరుగవుతుందని మాకు ఆశ ఉంది.</p>
                    <p>ఇంక చెల్లికి పెట్టిన ఖర్చుల గురించి, నాకు పెట్టిన ఖర్చుల గురించి, అమ్మ బాధ్యత గురించి ఎందుకు అలా పరుషంగా మాట్లాడనంటే, నీ జీవితమంత మా అందరి గురించే ఆలోచించావు.</p>
                    <p>&quot;అసలు నీ గురించి ఏ నాడైన పట్టించుకున్నావా&quot; ?
మా అందరికీ అవి కొంటాను, ఇవి కొంటాను అనడమే గానే, నీకంటూ ఒక ఉంగరమైన ఉందా?</p>
                    <p>క్యాన్సర్ చికిత్సకి బోల్డు డబ్బు ఖర్చు అవుతుంది, 
ఆ ఖర్చు గురించి మేము హెల్ప్ చేస్తామంటే, వద్దంటావు. ఇప్పుడు మాత్రం నీకున్న ఏకైక ఆస్తి అయిన ఈ ఇంటిని సమాన వాటలుగా పంపకం చేసేస్తానంటూ పిలిపించేవు. అసలు మీ కోసం అంటూ ఏమీ ఉంచుకోరా?</p>
                    <p>నువ్వు కష్టపడి కట్టిన ఈ ఇంటిని, మీ ఇద్దరు ఉంటుండగానే, దానికి విలువ కట్టి,మా ఇద్దరికీ సమానంగా పంపకం చేస్తానన్న మాటే నాకు నచ్చలేదు. అందుకనే ఖర్చుల గురించి అలా నిష్ఠూరంగా మాట్లాడేను. నన్ను తప్పుగా అర్థం చేసుకోవద్దు.</p>
                    <p>ఈ ఇంటి పై నాకు, చెల్లికి ఎన్నో స్వీట్ మెమోరీస్ ఉన్నాయి నాన్న! అవి నీతో, అమ్మతో,నానమ్మతో, 
తాత గారితో ఇలా అందరితోను ముడిపడి ఉన్నాయి.</p>
                    <p>&quot;నువ్వు తాతగారిని,నానమ్మను చివరి దాకా కంటికి రెప్పలా చూసుకున్న విషయం&quot; , నేను,చెల్లి మా చిన్నతనం నుంచి చూడలేదనుకున్నవా నాన్నా!</p>
                    <p>వాళ్ళ ఆరోగ్యం గురించి నువ్వు ఎంత డబ్బు ఖర్చు పెట్టింది, నువ్వు ఎప్పుడు చెప్పక పోయినా, మేము గమనిస్తునే ఉన్నాము.</p>
                    <p>ఇంతటి చక్కటి కుటుంబ నేపథ్యం, మీ ఆర్ధిక క్రమశిక్షణలో పెరిగిన మాకు, డబ్బు మీద వ్యామోహం లేదు నాన్న.. అదే నువ్వు మాకు ఇచ్చిన పెద్ద ఆస్తి. అది చాలు మాకు.</p>
                    <p>&quot;అందుకే, నువ్వు పంచుతానంటున్న ఆస్తి, మా ఇద్దరికి వద్దు నాన్న&quot; నీ సేవింగ్స్ తో నువ్వు, అమ్మ, మీకు నచ్చిన విధంగా హాయిగా ఖర్చు చేసుకోండి. మాకు నయా పైసా అక్కర లేదు.</p>
                    <p>మేము కూడా సంపాదించుకుంటున్నాము కదా!మా పిల్లల్ని నీకు లాగే, కష్టం సుఖం తెలిసేలా పెంచుతాము.</p>
                    <p>ముందు నీ ఆరోగ్యం బాగుపడనివ్వు. అమ్మ గురించి బెంగ పడకు. మేము తనని చూసుకుంటాం! అంటూ ఉద్వేగంగా చెప్పుకొచ్చాడు మనోహర్.</p>
                    <p>అన్నయ్యని కళ్లతోనే మెచ్చుకుంది తనూ…</p>
                    <p>నాన్న విరూపాక్ష వెనుకకు చేరింది. తండ్రి భుజం మీద చేయి వేసి, &quot;డోంట్ వర్రీ&quot;! డాడ్!</p>
                    <p>నేను, అన్నయ్యా నీ ఆరోగ్యం గురించి మరింత శ్రద్ధ పెడతాం.</p>
                    <p>నువ్వు ఆ మధ్య అన్నావు ! గుర్తుందా? మీ ఊరి రామాలయం శిధిలావస్థలో ఉందని! బాగు చేయిస్తే 
బాగుండునని! నేను అన్నయ్యా కూడా కొంచం డబ్బులిస్తాం. దగ్గరుండి బాగు చేయించు. పనిలో పడితే నీ ఆరోగ్యం కూడా కుదుట పడుతుంది అంది లాలనగా.</p>
                    <p>తల్లి మహాలక్ష్మి కళ్ళలో సన్నటి నీటి పొర. అవును! &quot;వీళ్ళు తాము పెంచిన పిల్లలే&quot;... తమ అంచనాలు తప్పు కాలేదనుకొంది.
 
&quot;ఆధునిక సమాజంలో అంతట గంజాయి తోటలే కాదు&quot;, &#x27;అక్కడక్కడ తులసి వనాలు కూడా పెరుగుతాయి.&#x27;</p>
                    <p>అందుకు నా పిల్లలే సాక్ష్యం! అనుకున్నాడు విరూపాక్ష తృప్తిగా.</p>
                    <p>స్వస్తి</p>
                    <p>రవి కావూరు ….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>