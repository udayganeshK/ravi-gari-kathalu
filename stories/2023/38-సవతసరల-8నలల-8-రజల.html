<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>38 సంవత్సరాల 8నెలల 8 రోజులు - రవి కావూరు కథలు</title>
    <meta name="description" content="#స్వీయరచన_2">
    <meta property="og:title" content="38 సంవత్సరాల 8నెలల 8 రోజులు - రవి కావూరు కథలు">
    <meta property="og:description" content="#స్వీయరచన_2">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">38 సంవత్సరాల 8నెలల 8 రోజులు</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#స్వీయరచన_2</p>
                    <p>#నేను_నావృత్తి</p>
                    <p>**************</p>
                    <p>38 సంవత్సరాల 8నెలల 8 రోజులు.</p>
                    <p>ఇది మన రాష్ట్రంలో విశాఖపట్నం జిల్లాలో, రెవెన్యూ శాఖలో నా సర్వీసు.</p>
                    <p>1979వ సంవత్సరంలో నా బీ కాం డిగ్రీ పూర్తయిన తరువాత మా నాన్న గారిని, &quot;నాన్నగారు&quot; ఎం. కాం
చదవాలని ఉందన్నాను.</p>
                    <p>&quot;బాబు&quot; ( నన్ను అలా పిల్చేవారు).ఇక నేను చదివించ 
లేను రా! నీ వెనక ముగ్గురు తమ్ముళ్ళు ఉన్నారు. వాళ్ల చదువులు పూర్తవ్వాలి. నువ్వు ఏదైనా ఉద్యోగం చేసి నాకు సాయంగా ఉండరా! అని మా నాన్నగారు అన్నారు.</p>
                    <p>నాన్నగారి మాట శిరసావహించి, ఉద్యోగ ప్రయత్నాలు మొదలుపెట్టి ఒక సంవత్సరంలోనే ఆంధ్రప్రదేశ్ సర్వీస్ కమిషన్ వారు నిర్వహించిన గ్రూప్ ఫోర్ పరీక్షల్లో జూనియర్ అసిస్టెంట్ గా ఎంపిక అయి విశాఖపట్నం జిల్లా రెవెన్యూ శాఖలో జాయిన్ అయ్యాను.</p>
                    <p>అప్పట్లో యువతకి బ్యాంకు ఉద్యోగాలు అంటే మంచి ఆసక్తి ఉండేది. ఉదయం 10 గంటల నుండి సాయంత్రం ఐదు గంటల వరకు పని చేస్తే సరిపోతుంది అనే భావంతో ఉండేవాళ్ళం.</p>
                    <p>అటువంటి బ్యాంకు ఉద్యోగం కావాలని కోరుకునే నాకు, 24 గంటలు పని చేసినా, ఇంకా పని ఉండే రెవిన్యూ శాఖలో చేరడం, తర్వాత కాలంలో నాకు ఎంతో మేలు చేసింది.</p>
                    <p>రెవెన్యూ శాఖ అప్పటికీ, ఇప్పటికీ ప్రజలతో, ప్రత్యక్ష సంబంధం కలిగి,అనేక పౌర సేవలు అందించేటువంటి శాఖ.</p>
                    <p>మొదటి ఉద్యోగం విశాఖ జిల్లా నక్కపల్లి మండలంలో
తహాసిల్దారు వారి కార్యాలయం.</p>
                    <p>చేరిన 10 రోజులకే ఒక హరిజనవాడలో రేషన్ కార్డులు పంచడానికి పంపించారు. ఆ పది రోజులు హరిజనవాడలోనే తిరుగుతూ,వాళ్లతో మమేకమై కార్డులు పంపిణీ పూర్తి చేసేసరికి, అప్పటి వారి జీవన స్థితి గతులు, పేదరికం, నిరక్షరాస్యత నన్ను కదిలించి వేశాయి. అంటరానితనం ఛాయలు సమసిపోతున్న రోజులవి.</p>
                    <p>ఆ పది రోజులు అనుభవం నాకు సాధారణ గ్రామీణుల పట్ల ఎంతో సేవ భావాన్ని కలిగించింది.</p>
                    <p>ఇంకొక నెల రోజులు తర్వాత పంచాయతీ ఎన్నికలు వచ్చాయి.</p>
                    <p>ఆ ఎన్నికల బాధ్యత కూడా రెవెన్యూ శాఖదే అవడంతో ఎన్నికల ఉత్తర్వులు, ఎన్నికల సిబ్బందికి అమలు చేయడం, ఎన్నికల సంఘం నిబంధనల మేరకు పంచాయతీ ఎన్నికలు నిర్వహించి, కొత్త కార్య వర్గం చేత ప్రమాణస్వీకారం చేయించి రావడం, ఇటువంటి పనులు చేసేసరికి సమయానికి తిండి, నిద్ర ఉండేవి కాదు.</p>
                    <p>ఉద్యోగంలో నాకు వచ్చే జీతంలో వంద రూపాయలు నాకు ఉంచుకొని, మిగతా 325 రూపాయలు మా అమ్మకు ఇచ్చేసేవాడిని.</p>
                    <p>వేన్నీళ్లు కు చన్నీళ్లు తోడైన రీతిలో, మాకొచ్చిన జీతాలతో తమ్ముళ్ల చదువులు పూర్తయినాయి. ఇద్దరు తమ్ముళ్ళు సైన్స్ డిగ్రీలు, ఒక తమ్ముడు మెడిసన్ డిగ్రీ తోనూ బయటపడే వరకు, నేను పెళ్లి ఆలోచన కూడా వాయిదా వేస్తూ ఉండేవాడిని.</p>
                    <p>డిగ్రీకి మించి చదువుకోలేదన్న,బాధ నన్ను వెంటాడుతూనే ఉండేది. అప్పుడే దూర విద్య మాధ్యమంలో ఎం కాం పరీక్ష, ప్రజా సంబంధాలలో పోస్ట్ గ్రాడ్యుయేట్ డిప్లమా, తర్వాతి కాలంలో ఆంధ్ర విశ్వవిద్యాలయంలో సాయంకాలం తరగతులలో బ్యాచిలర్ ఆఫ్ లా కూడా పూర్తిచేసి విద్యావంతుడిని కాగలిగాను.</p>
                    <p>1988వ సంవత్సరంలో నాకు, నా శ్రీమతి శ్రీదేవితో వివాహమయ్యింది.ఆ రోజుల్లో నేను విశాఖపట్నం కలెక్టర్ ఆఫీస్ లో ఒక ముఖ్యమైన సీట్ చేస్తూ ఉండేవాడ్ని. ఉదయం ఆఫీస్ కి వెళ్తే మళ్లీ రాత్రి పది దాటే వరకు ఇంటికి రాలేకపోయేవాడ్ని.</p>
                    <p>ఆదే సమయానికి మా నాన్నగారు రిటైర్ కావడం తర్వాత కాలంలో వారికి వయస్సు రీత్యా వచ్చే ఆరోగ్య ఇబ్బందులను ఎదుర్కొవడం, ఇంకొక పక్క పిల్లల చదువులు ఇంటి బాధ్యతలు ఎక్కువగానే ఉన్న కూడా, ఆఫీసు బాధ్యతల వల్ల, ఎక్కువ సమయం ఆఫీసులోనే గడపవలసిన పరిస్థితి చాలా సంవత్సరాలు కొనసాగింది.</p>
                    <p>కానీ నా సతీమణి సహకారంతో, మా పిల్లలు ఇద్దరు బాగా చదువుకున్నారు. అబ్బాయి ఇంజనీరింగ్ చదువు, అమ్మాయి మెడిసిన్ చదువు పూర్తయి, వారికి వివాహాలు అయి అందరూ అమెరికాలో ఉంటున్నారు. మా తల్లిదండ్రులు వారి శేష జీవితం ఎక్కువ కాలం,
నా దగ్గరే గడిపారు. కాల ధర్మం చెందేరు.</p>
                    <p>రెవెన్యూ శాఖలో అవినీతి ఎక్కువని ఒక అపప్రధ ఉంది. అయితే మా అమ్మ నాన్న గార్లు చిన్నప్పుడు నేర్పిన క్రమశిక్షణ వల్ల, నేను మా శాఖలో గ్రామీణ ప్రజలకు, నిరక్షరాస్యులకు వారి సమస్యలను ఓపికతో విని, నా ఉద్యోగ పరిధిలో ఉన్నంతవరకు వారందరికీ నా సేవలు అందిస్తూ ఉండేవాడిని.</p>
                    <p>8 సాధారణ ఎన్నికల నిర్వహణలోను, అనేక తుఫానులు, అగ్ని ప్రమాదాలు, ప్రకృతి వైపరీత్యాలలో
రాత్రి పగలు తేడా లేకుండా పనిచేసిన సందర్భాలు అనేకం.</p>
                    <p>రెవిన్యూ శాఖలో 30 సంవత్సరాలు పని చేసిన తర్వాత 2011 సంవత్సరంలో తహాసిల్దారుగా పదోన్నతి పొందాను. నా బాధ్యత మరింత పెరిగింది.</p>
                    <p>2014లో హూద్ హుధ్ తుఫాన్లో నేనొక మండలంలో తహాసిల్దార్ గా పనిచేస్తున్నాను. ఆ తుఫాను దాటికి మండలానికి వచ్చేటువంటి ఎనిమిది కిలోమీటర్ల రహదారి మీద నేలకొరిగిన చెట్లు, కరెంటు స్తంభాలు అడ్డుగా పడిపోయి ఉన్నాయి. వాటిని తొలగిస్తే కానీ మండలంలోకి రాకపోకలు, సహాయ కార్యక్రమాలు జరగవు.</p>
                    <p>అయితే, ఈ పరిస్థితి ముందుగానే ఊహించి ఉండడం చేత, ఒక బుల్డోజర్ సహాయంతో మా సిబ్బంది, స్వీయ పర్యవేక్షణలో, మండలానికి వచ్చే నాలుగు రహదారులను గంటల్లోనే పునరుద్ధరించడం, నాకు ఎంతో సంతృప్తినిచ్చిన విషయం.</p>
                    <p>ఒక పక్క వృద్ధులైన మా తల్లిదండ్రులు, నా భార్యా పిల్లలు ఆ తుఫాను సమయంలో ఎలా ఉన్నారో అనే వ్యాకులత ఉన్నప్పటికీ, కర్తవ్య నిర్వహణ ముఖ్యమని భావించి, పరిస్థితులు కుదుటపడిన తరువాతే నా కుటుంబాన్ని చూడగలిగాను.</p>
                    <p>అలాగే, విశాఖపట్నంలో ఒక పారిశ్రామిక వాడలో చమురు నిల్వ ఉంచిన ట్యాంకు అగ్ని ప్రమాదానికి గురైంది. ఆ ట్యాంక్ నుండి పది మీటర్ల ఎత్తున అగ్నిశిఖలు వ్యాపించసాగాయి.</p>
                    <p>రాత్రి పది గంటల వేళ నిద్రకు ఉపక్రమిస్తుంటే, పై అధికారుల నుంచి ఫోన్. వెంటనే ఆ ప్రమాద స్థలానికి వెళ్లి మంటలని ఆర్పడానికి అవసరమైన 10 టన్నుల ఇండస్ట్రియల్ ఫోమ్ అక్కడికి వెళ్లి ఇవ్వాలని ఉత్తర్వు.</p>
                    <p>అప్పటికప్పుడు, డ్రైవర్ని, సిబ్బందిని రప్పించుకొని,
అర్ధ రాత్రివేళ సంబంధిత అధికారులతో,మాట్లాడి ఇండస్ట్రియల్ ఫోమ్ తీసుకు వెళ్ళడానికి, అవసరమైన మనుషులను, వాహనాలను ఏర్పాటు చేసుకొని, అధికారులు చెప్పిన సమయానికి అక్కడికి చేరుకొని వాటిని అందించడం, అక్కడే ఒక రోజంతా ఉండిపోవడం నాకు మరొక మర్చిపోలేని అనుభవం.</p>
                    <p>విశాఖపట్నం, మరియు గాజువాక పట్టణ తహాసిల్దారుగా పనిచేసిన సమయంలొ, నాలుగు వేల మంది పేదవారికి, 2016లో ఆనాటి ముఖ్యమంత్రి గారి చేతుల మీదుగా ఇళ్ళ పట్టాలు అందజేయించడం మరొక సంతృప్తికరమైన అనుభవం.</p>
                    <p>సుమారు నాలుగు దశాబ్దాల నా ఉద్యోగ జీవితంలో, ఉత్తమ సేవలకు గాను, ఎనిమిది సార్లు మా జిల్లా కలెక్టర్ల నుంచి ప్రశంసా పత్రాలు అందుకోవడం, మరొక తీయని అనుభూతి</p>
                    <p>ఇలాగా అనేక అనుభవాల సమాహారం నా రెవిన్యూ ఉద్యోగం.</p>
                    <p>ఇటువంటి అంశం మీద వ్రాయడానికి ప్రోత్సహించిన అడ్మిన్ లకు నా అభినందనలు. కృతజ్ఞతలు.</p>
                    <p>స్వస్తి</p>
                    <p>రవి కావూరు….</p>
                    <p>(709 పదాలు)</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>