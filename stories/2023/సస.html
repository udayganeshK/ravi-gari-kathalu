<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>సీసీ - రవి గరి కథలు</title>
    <meta name="description" content="అది విశాఖపట్నంలోని రక్షణశాఖ కార్యాలయం. 
మా బాస్ ఛాంబర్ ముందు, సందర్శకుల గదిలో,
నేను, రాహుల్, బాస్ పిలుపు కోసం ఎదురు చూస్తున్నాము.">
    <meta property="og:title" content="సీసీ - రవి గరి కథలు">
    <meta property="og:description" content="అది విశాఖపట్నంలోని రక్షణశాఖ కార్యాలయం. 
మా బాస్ ఛాంబర్ ముందు, సందర్శకుల గదిలో,
నేను, రాహుల్, బాస్ పిలుపు కోసం ఎదురు చూస్తున్నాము.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి గరి కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">సీసీ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">family</span> <span class="tag">travel</span> <span class="tag">kids</span> <span class="tag">short</span>
                        </div>
                    </div>
                </header>
                
                <div class="story-body">
                    <p>అది విశాఖపట్నంలోని రక్షణశాఖ కార్యాలయం. 
మా బాస్ ఛాంబర్ ముందు, సందర్శకుల గదిలో,
నేను, రాహుల్, బాస్ పిలుపు కోసం ఎదురు చూస్తున్నాము.</p>
                    <p>రాహుల్, నేను అంతకు ముందు వేరొక రక్షణ స్థావరంలో కలిసి పనిచేశాము. ఆ సంగతి మా బాస్ కి తెలుసు.</p>
                    <p>ఇంతలో లోపలికి రమ్మని పిలుపు వచ్చింది. లోపలికి ప్రవేశించిన మేమిద్దరం బాస్ కి సెల్యూట్ చేశాము.</p>
                    <p>బాస్, నా వైపు చూస్తూ &quot;భూషణ్&quot;, నీకు రాహుల్ కి 
అతి గోప్యమైన పని ఇస్తున్నాను.వివరాలు ఇందులో ఉన్నాయంటూ రెండు ఫోల్డర్స్ మా చేతిలో పెట్టేరు.</p>
                    <p>అందులో ఉన్న పత్రాలను చదువుకున్న మేము, చదవడం పూర్తికాగానే మా బాస్ వైపు చూసి అంగీకారంగా తల ఊపాము.</p>
                    <p>బాస్ అప్పజెప్పిన పని గొప్ప ఉత్కంఠను కలిగిస్తోంది. 
ఆ పని పూర్తయిందంటే ఒక పెద్ద సంచలనమే సృష్టిస్తుంది.</p>
                    <p>నేను, రాహుల్ బయటకు వచ్చి క్యాంటీన్లో ఒక మూల చాయ్ తాగుతూ, మా కార్యాచరణ పథకాన్ని తయారు చేసుకున్నాము.
……</p>
                    <p>రెండు రోజుల తరువాత మా మొదటి టార్గెట్ వేట మొదలయ్యింది.</p>
                    <p>ఆ రోజు నగరానికి దూరంగా ఒక భవనంలోకి, బురఖా ధరించిన ఒక ఆకారం ప్రవేశించింది. అంతకు ముందు రోజే, నేను, రాహుల్ ఆ భవనంలో రెండు చోట్ల, రహస్య కెమెరాలు అమర్చాము.
 
లోపలకి ప్రవేశించిన ఆకారం, నేరుగా ఒక పెద్ద గదిలోకి వెళ్ళి టేబుల్ ఎదురుగుండా కూర్చుంది. మరో నిముషానికి పెద్ద గడ్డమున్న ఒక వ్యక్తి టేబుల్ కి ఎదురుగా ఉన్న కుర్చీలో కూర్చున్నాడు.</p>
                    <p>ఆ ఆకారం, కవర్లో చుట్టి ఉన్న కొన్ని కాగితాలను అతనికి అందించింది. అతడు వాటిని పరిశీలించకుండానే, టేబుల్ సోరుగులో పెట్టాడు. తరువాత మరొక సొరుగులోంచి ఒక ప్యాకెట్ ఆ ఆకారం చేతిలో పెట్టాడు.</p>
                    <p>ప్యాకెట్ అందుకున్న ఆ ఆకారం అటుఇటు గమనిస్తూ భవనం బయటకు వచ్చి,బయట నిలిపి ఉన్న స్కూటీ మీద తిరిగి బయలుదేరింది. ఇదంతా భవనానికి దూరంగా పార్క్ చేసి ఉన్న మా కారు మానిటరింగ్ సిస్టం లో స్పష్టంగా కనబడింది.</p>
                    <p>చిన్నగా నవ్వుకొని ఆ స్కూటీని అనుసరించడం మొదలు పెట్టాము.</p>
                    <p>……</p>
                    <p>ఇక మా రెండో టార్గెట్ నగరంలో దసపల్లా హిల్స్ లో ఒక అపార్ట్మెంట్. ఫ్లాట్ నెంబర్ 501. ఫ్లాట్ యజమాని మనోజ్..</p>
                    <p>ఫ్లాట్ వైఫై అడ్రస్ సంపాదించేము. ఆ ఫ్లాట్ లో జరుగుతున్న సంభాషణలను వినడం మొదలు పెట్టాము.</p>
                    <p>ఒక రోజు సాయంత్రం 6 గంటలకు , ఆ ఫ్లాట్ పడకగదిలో, ల్యాప్ టాప్ లో ఇయర్ ఫోన్స్ పెట్టుకొని మాట్లాడుతున్న, మనోజ్ దగ్గరకొచ్చింది అతని భార్య చిత్ర.</p>
                    <p>“మనోజ్” ‘ పాప పెన్ను విరిగిపోయింది’, “హోమ్ వర్క్&quot; ఆగిపోయింది! పెన్ను కావాలని గొడవ చేస్తోంది . మన డిపార్ట్మెంటల్ స్టోర్ నుంచి పెన్ను తీసుకొస్తావా? ఇవాళ పనిమనిషి రాలేదు, కిచెన్ లో చాలా పని ఉంది అంది చిత్ర నెమ్మదిగా.</p>
                    <p>చివ్వున తల ఎత్తేడు మనోజ్! . &quot;చాలా బిజీగా వున్నాను చిత్ర&quot;. &quot;నువ్వే తెచ్చుకో&quot; నన్ను డిస్టర్బ్ చెయ్యకు అన్నాడు విసుగ్గా.</p>
                    <p>ఏమిటి మనోజ్? “నీ నుంచి కొత్తగా ఈ విసుగు”. ‘ఇది వరకు ఇంటి కొచ్చిన తరువాత, నువ్వే కదా బేబీ దగ్గర కూచొని హోమ్ వర్క్ చేయించేవాడివి’!</p>
                    <p>“ఇప్పుడు ఏమైంది? నీకు” ‘గత మూడు నెలల నుంచి ఇదే వరస’ ‘ఎంత సేపు ఆ ల్యాప్టాప్ తోనే ఉంటావు! &quot;ఏముంటుంది అందులో”?</p>
                    <p>అయినా నాకు తప్పదు అనుకుంటూ బయటకు వచ్చింది చిత్ర.</p>
                    <p>చిత్ర బయటకు వెళ్లగానే తలుపు గడియ పెట్టేశాడు మనోజ్. ఇయర్ ఫోన్స్ పెట్టుకుని &quot;సారీ&quot; అంటూ నెమ్మదిగా మాట్లాడం మొదలెట్టేడు.</p>
                    <p>మా పరిశోధనకు అవసరమైన సమాచారం నెమ్మదిగా దొరకసాగింది మాకు.
……….</p>
                    <p>మరికొన్ని రోజుల తరువాత మనోజ్ ఇంట్లో సంభాషణ మాకు ఆసక్తిని కలిగించింది.</p>
                    <p>ఆరోజు చిత్ర మనోజ్ తో</p>
                    <p>“మనోజ్! వచ్చే ఆదివారమే పాప పుట్టిన రోజు”.
‘పుట్టిన రోజుకి దాన్ని వాటర్ వరల్డ్ కి తీసుకెళ్ళతానన్నావు’&#x27; ‘అది ఎంతో ఆశతో ఎదురు చూస్తోంది’. ఏం ఆలోచించేవు? అంది చిత్ర.</p>
                    <p>&quot;ఓహ్&quot; &#x27; సారీ చిత్రా ఆ రోజు నాకు కుదరదు’ . ‘నేనొక ముఖ్యమైన పని మీద భీమిలి వెళ్ళాలి, నువ్వే పాపకు సర్ది చెప్పు’. ‘ఈ సారికి బట్టలు కూడా నువ్వే కొనేయి’ అన్నాడు మనోజ్.</p>
                    <p>&quot;ఈ మూడు నెలలలో నాలుగైదు సార్లు భీమిలి వెళ్ళేవు!అక్కడ నీకేమి పని వుంది మనోజ్?. పాప పుట్టిన రోజు కంటే ముఖ్యమైన పనేముంది నీకు”
ఆ రోజున?అంది చిత్ర.</p>
                    <p>“చిత్రా! ప్రతీ దానికీ విసిగించకు&quot; ‘నాకు చాలా ముఖ్యమైన పని వుంది. అది ఏమిటో నీకు చెప్పలేను’.</p>
                    <p>&quot;పాప పుట్టిన రోజు నాకు మాత్రం ముఖ్యం కాదా? కానీ భీమిలి వెళ్ళవలసిన పని చాలా ముఖ్యం” అని అంటుండగానే మనోజ్ మొబైల్ మోగింది.వెంటనే వడి వడిగా పడక గదిలోకి వెళ్ళేడు.</p>
                    <p>“అయితే ఈ ఆదివారం మనకి సెలవు లేన్నట్లేనా! అన్నాడు” రాహుల్ నిరాశగా.</p>
                    <p>“తప్పదు! మనకు పని ముఖ్యం” అన్నాను నేను.</p>
                    <p>…….
 
రెండు రోజుల తర్వాత నేను, రాహుల్ ఆఫీసులో ఉండగా, మా బాస్ పిలిచేరు.</p>
                    <p>“ఎనీ అప్డేట్స్ భూషణ్” అని నన్ను అడిగారు బాస్.</p>
                    <p>నేను అప్పటివరకు జరిగిన విషయాలను క్లుప్తంగా వివరించాను.</p>
                    <p>అన్ని విన్న మా బాస్, “వెల్డన్ బాయ్స్. కథ ఒక కొలిక్కి వస్తోంది.” ‘ఇక మిగిలిన పని ఎవరికి అనుమానం రాకుండా పూర్తి చేయండి’ ‘అప్పటికప్పుడు ఊహించని పరిస్థితులు ఎదురవుతాయి. వాటిని కూడా అంచనా వేసుకోండి’అన్నారు.</p>
                    <p>అక్కడ మన కార్యాలయ శాఖకు, చూచాయగా వాళ్ల అవసరం వుంటుందని చెప్పండి అన్నారు మా బాస్.</p>
                    <p>……</p>
                    <p>ఆదివారం…</p>
                    <p>భీమిలి సముద్ర తీరం. ఓషన్ వ్యూ గెస్ట్ హౌస్ గదిలో కూర్చున్నాడు మనోజ్.</p>
                    <p>ఒక పక్క సముద్రం, ఆ సముద్రం ఒడ్డున పరిగెడుతున్న పిల్లలు, దూరంగా సముద్రపు మీద తేలియాడుతున్న మత్యకారుల పడవలు. వాతావరణం అంత మనోహరంగా ఉన్న మనోజ్ మనస్సు తుఫానులో
చిక్కుకున్న పడవల ఉంది.</p>
                    <p>ఎన్నో వ్యయ ప్రయాసలకు ఓర్చి, ఎవరికి అనుమానం రాకుండా, ఇప్పటి దాకా నడుపుకుంటు వచ్చేడు ఈ వ్యవహారాన్ని.ఇవాళ ఆ ఒక్కటి ఇచ్చేస్తే తాను పడుతున్న ఈ వ్యధ నుంచి విముక్తి కలుగుతుంది.</p>
                    <p>&#x27;అయినా ఒకరిననుకొని ప్రయోజనం ఏముంది?
తప్పు తనదే కదా!అందమైన భార్య, ముద్దులొలికే కూతురుతో హాయిగా వుండకుండా, “ఆమెతో” ముఖ పుస్తక పరిచయం, ఆ పై ఆకర్షణ, దానికి పరాకాష్ఠగా శారీరకంగా దగ్గర అవడం, అపై ఆమె మొదలు పెట్టిన బ్లాక్ మెయిల్ బెదిరింపులకు తల ఒగ్గి ఎవరూ చేయని పనికి పూనుకున్నాడు. తన పాపానికి నిష్కృతి వుందా?
…….</p>
                    <p>అదే సమయంలో, నేను రాహుల్, అదే గెస్ట్ హౌసులో క్యాంటీన్ దగ్గర మాటు వేసేము. మాకు తోడుగా మరో ఆరు మంది గెస్ట్ హౌజ్ చుట్టు మాటు వేసి ఉన్నారు.</p>
                    <p>“ఆల్ఫా arrived. ఆల్ పోజిషన్స్ అలెర్ట్. 
బ్యాక్ అప్ ఏట్ వింటేజ్ పోజిషన్స్ అంటూ గెస్ట్ హౌజ్ ముందు కాపు కాసిన వాని నుండి మెసేజ్ వినపడింది.</p>
                    <p>అందరం అప్రమత్తమై పోయేము.</p>
                    <p>…… .</p>
                    <p>మరో రెండు నిముషాల్లో మనోజ్ గది బెల్లు మోగింది. 
నేను బైనాక్యులర్లో చూస్తున్నాను.</p>
                    <p>మనోజ్ తలుపు తెరిచాడు. మొదట్లో మేము చూసిన బురఖా వేసుకున్న ఆకారమే లోపలికి వెళ్ళింది. తలుపు మూసుకుంది.</p>
                    <p>ఆ గదిలో జరుగుతున్న సంభాషణ లైవ్ ఫీడ్ మా చెవులకు చేరుతోంది.</p>
                    <p>హాయ్ మనో… అంటూ ఆ ఆకారం మనోజ్ ను పలకరించింది.</p>
                    <p>ఈ లోగా మేము ముందే ప్లాన్ చేసుకున్న విధంగా, మా సిబ్బంది లో ఒకరు గెస్ట్ హౌస్ బాయ్ దుస్తుల్లో రూమ్ తలుపు తట్టాడు.</p>
                    <p>అబ్బా.. ఈ టైములో పిలిచేదేవరు అంటూ విసుగ్గా తలుపు తెరిచిన ఆ ఆకారాన్ని, టీ/ కాఫీ అంటూ బాయ్ అడుగుతున్న సమయంలో , ఒక్కసారిగా నేను, రాహుల్, రూమ్ లోకి ప్రవేశించాము. 
 
టీపాయ్ మీద భారత నౌక దళానికి సంబంధించిన కీలక మాప్స్, మరికొన్ని కీలక పత్రాలు మనోజ్ చేతిలో…</p>
                    <p>ఊహించని పరిమాణానికి ఇద్దరు షాక్ తిన్నారు. బురఖాలో ఉన్న ఆకారం తప్పించుకోబోయింది. 
రాహుల్ ఒక్క క్షణంలో బురఖాని తొలగించాడు.
 
22 ఏళ్ల యువతి.</p>
                    <p>నా జేబులోంచి నా గుర్తింపు కార్డు పైకి చూపిస్తూ నేను బిగ్గరగా చెప్పడం ప్రారంభించాను.</p>
                    <p>మిస్టర్ మనోజ్ అండ్ షర్మిల. ఉన్నచోట నుండి కదలకండి. కదిలితే షూట్ చేసే అధికారం మాకుంది. మేము నౌకాదళ ఇంటిలిజెన్స్ విభాగానికి చెందిన వారం.</p>
                    <p>గత కొద్ది కాలంగా మా తూర్పు నౌకా దళానికి సంబంధించిన కీలక సమాచారం పాకిస్తాన్ కు చేరుతోందన్న సమాచారం మాకు అందింది.</p>
                    <p>మా శాఖలో పని చేసే వారే ప్రలోభాలకు లొంగి, మన దేశ రక్షణ సమాచారాన్ని శత్రు దేశాలకు అందజేస్తున్నారన్న అనుమానం మాకు కలిగింది.</p>
                    <p>అంతర్గత నిఘా లో మా తూర్పు నౌకాదళ ప్రధాన కార్యాలయంలో ముఖ్యమైన సీటు నిర్వహిస్తున్న, 
నీ కదలికలు మాకు అనుమానం కలిగించేయి మనోజ్.</p>
                    <p>మేము నీ కదలికలు గమనించ సాగాము. పాకిస్తాన్ స్థానిక ఏజెంట్ షర్మిల అనే ఈ అమ్మాయి వలలో పడి, నువ్వు కీలకమైన రహస్య పత్రాలను షర్మిలకు అందచేయడం, ఆమె కూడా డబ్బుకి కక్కుర్తి పడి ఆ రహస్యాలను పాకిస్తాన్ దేశ ప్రతినిధికి అందజేయడం అన్ని గమనించాం. మీరిద్దరూ పట్టుబడే సమయం కోసం ఎదురు చూస్తున్నాము. మీరే ఆ అవకాశం కలిగించేరు.</p>
                    <p>పాపం పండాలంటే టైం రావాలి కదా..</p>
                    <p>దేశ ద్రోహానికి పాల్పడిన, మిమ్మలని రక్షణ రహస్యాల చట్టం కింద అరెస్టు చేస్తున్నాం అంటూ మనోజ్, షర్మిల ను మేము అదుపులోకి తీసుకోబోతుండగా షర్మిల హఠాత్తుగా నోట్లో ఏదో పెట్టుకోబోయింది. ఆమె పక్కనే నిలబడి ఉన్న రాహుల్ క్షణంలో ఆమె చెంప చెళ్లుమనిపించాడు. ఆమె చేతిలోని సైనేడ్ గుళిక జారి కింద పడింది.</p>
                    <p>లక్షలాదిమంది మన వీర సైనికులు, దేశం ఇంట బయట భూమ్మీద, సముద్రం మీద, ఆకాశంలోనూ శత్రు దేశాల దాడులను తిప్పి కొట్టడానికి అనుక్షణం పహారా కాస్తుంటే, కేవలం దేహకాంక్షకో, డబ్బులకో ఆశపడి మన దేశ రహస్యాలను శత్రు దేశాలకు అందజేయడం ఎంత దారుణం. ఘోరమైన దేశ ద్రోహం కదా…</p>
                    <p>మనోజ్ షర్మిల కు శిక్ష పడింది. కానీ దేశానికి ఇటువంటి వారి నుంచి ఎప్పుడు ఒక ముప్పు పొంచే ఉంది.</p>
                    <p>స్వస్తి.</p>
                    <p>రవి కావూరు..</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి గరి కథలు. అన్ని హక్కులు సురక్షితం.</p>
        </div>
    </footer>
</body>
</html>