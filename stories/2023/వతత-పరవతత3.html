<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>వృత్తి ప్రవృత్తి3 - రవి కావూరు కథలు</title>
    <meta name="description" content="#వృత్తి_ప్రవృత్తి3">
    <meta property="og:title" content="వృత్తి ప్రవృత్తి3 - రవి కావూరు కథలు">
    <meta property="og:description" content="#వృత్తి_ప్రవృత్తి3">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">వృత్తి ప్రవృత్తి3</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>#వృత్తి_ప్రవృత్తి3</p>
                    <p>ఉపాధ్యాయుడు</p>
                    <p>……..</p>
                    <p>35 సంవత్సరాలు రాష్ట్ర ప్రభుత్వ శాఖలో పనిచేసి, ఒక ఉన్నత ఉద్యోగిగా ఇంకొక వారం రోజుల్లో పదవి విరమణ చేయబోతున్నాను.</p>
                    <p>పదవి విరమణ తర్వాత రావలసిన పించను, గ్రాట్యుటీ వగైరాలకి సంబంధించిన పత్రాలు అన్ని పై ఆఫీసుకి పంపించేసాను. నా దగ్గర పెండింగ్ అని చెప్పుకోదగ్గ
ఏ కాగితం ఉంచలేదు.</p>
                    <p>నా సెక్షన్ లో పని చేసే ఒక తెలివైన ఉద్యోగికి,
సెక్షన్ లో ఉండే ముఖ్యమైన ఫైళ్ల గురించి వివరించి, ఇక రాబోయే వారం రోజులు ప్రశాంతంగా గడుపుదాం! అనుకున్నాను.</p>
                    <p>కానీ, అనుకోని విధంగా నాకు పదవీ విరమణ ముందు రోజునే, బాల నేరస్తుల కోర్టుకు హాజరు కావాల్సిందిగా
నోటీసు వచ్చింది.</p>
                    <p>నోటీసు అందుకొని అందులో వివరాలు చదివిన,
నాకు ఒక బాల నేరస్తుల కేసు విషయంలో నేను ఇచ్చిన సర్టిఫికెట్ మీద సాక్ష్యం చెప్పమని ఆ నోటీసు.</p>
                    <p>&#x27;అలాగే! వాయిదాకి వస్తానని, పదవి విరమణ ముందు రోజున కోర్టుకు హాజరయ్యాను.</p>
                    <p>విచారణ చేసే జడ్జి గారు, కొంత ఆలస్యంగా వస్తారని చెప్పడంతో, బాల నేరస్తుల పరిశీలన గృహం పర్యవేక్షణ అధికారితో కబుర్లలో పడ్డాను.</p>
                    <p>ఆయన బాల నేరస్తుల పరిశీలన గృహంలో ఉన్న లోటుపాట్ల గురించి, పిల్లలకు సమకూర్చ వలసిన పుస్తకాలు ఆట వస్తువులు గురించి నాతో ముచ్చటించారు.</p>
                    <p>నా అభ్యర్థన మేరకు, ఆయన నన్ను బాల నేరస్తులు ఉంటున్న ఒక గదిలోకి తీసుకు వెళ్లారు. ఒక సాధారణ పడక గదిలో ఉండేంత జాగాలో, 30 మంది పిల్లలు నేల మీద కూర్చొని ఒక వాలంటీర్ చెబుతున్న పాఠాలను వింటున్నారు.</p>
                    <p>వాళ్లని పరిశీలనగా చూశాను. అందులో కొంతమంది పసిముఖాలు చూస్తే వాళ్ళు ఏం నేరం? చేశారాని ఆశ్చర్యం వేసింది. ముక్కు పచ్చ రాలని పిల్లలు కూడా అందులో ఉన్నారు.</p>
                    <p>ఇంత చిన్న వయసులో, తల్లితండ్రుల సంరక్షణలో,
ఏ లోటు లేకుండా పెరుగుతూ, సమాజానికి హితం కలిగించే పౌరులు కాగల వీరు,ఏ కారణాల చేత ఇక్కడకి బాల నేరస్తులుగా తీసుకురాబడ్డారు?</p>
                    <p>ఈ పిన్నవయసులోనే నేరస్తులుగా ముద్రింపబడ్డ వీరికి
మన సమాజం ఏమి ఆదరిస్తుంది? వీరి భవిష్యత్తుకు భద్రత ఉందా? అనే ప్రశ్నలు నన్ను చుట్టుముట్టాయి.</p>
                    <p>ఈలోగా న్యాయమూర్తి గారు రావడంతో, నేను వారి వద్ద హాజరు కావడం, వారు నన్ను పిలిచిన కారణాన్ని వివరించి, వారు అడిగిన విషయాలకు సమాధానం చెప్పి వారి వద్ద సెలవు తీసుకుని వచ్చేసాను.</p>
                    <p>నా పదవీ విరమణ కార్యక్రమం ఘనంగా జరిగింది అందరూ నేను చేసిన సేవలు గురించి మెచ్చుకున్నారు. శాలువాలు కప్పేరు. దండలు వేశారు. ఉంగరాలు తొడిగారు.</p>
                    <p>పిల్లలు, బంధుమిత్రులు, &quot;ఇన్నాళ్లు కష్టపడ్డారు&quot; &#x27;ఇక విశ్రాంతి తీసుకోండి&#x27;. &#x27;తీర్థయాత్రలు చేయండి&#x27; ధార్మిక కార్యక్రమాలు చేయండని సలహాలు ఇచ్చారు.</p>
                    <p>ఈ హడావుడి అంతా ముగిసిన తర్వాత, నేను ఆలోచించడం మొదలు పెట్టాను. నాకు ఇంకా పని చేసే శక్తి, జీవితం నేర్పిన అనేక పాఠాల అనుభవం పుష్కలంగా ఉన్నాయి.</p>
                    <p>వీటితో నేనేం చేయగలను? అని ఆలోచించడం మొదలుపెట్టగానే, వెంటనే బాల నేరస్తుల పరిశీలన గృహం నా కళ్ళ ముందు మెదిలింది.</p>
                    <p>మనసులో ఒక ఆలోచన రూపుదిద్దుకుంది.</p>
                    <p>నాతో పాటే పదవీ విరమణ చేసిన నా సహాధ్యాయుడితో నా మనసులో ఆలోచన చెప్పాను.</p>
                    <p>నా మిత్రుడు నాతో ఇలా అన్నాడు.</p>
                    <p>&quot;అవును మిత్రమా&quot; !</p>
                    <p>నేటి సమాజంలో నేరాల సంఖ్య పెరిగిపోతోంది. చిన్నా పెద్ద తేడా లేకుండా నేరస్తులుగా మారే వారి సంఖ్యా పెరిగిపోతోంది.</p>
                    <p>సమాజం పట్ల సరైన అవగాహన లేకపోవడం, విద్యా బుద్దులు నేర్పించడంలో తల్లి దండ్రులు, గురువులు విఫలం చెందడం, మానసిక పరిపక్వత లేకపోవడం, సమాచార ప్రసార సాధనాల జోరు, పాశ్చాత్య పోకడలు, పూట గడవడానికి సహకరించని ఆర్థికి దుస్థితి.. ఇవన్నీ బాలలు నేరస్తులుగా మారడానికి దోహదం చేస్తున్నాయి.</p>
                    <p>ఒకసారి అలవాటు పడిన వారు, సరైన మందలింపు లేకపోవడంతో అదే అదునుగా తీసుకొని పదే పదే నేరాలకు పాల్పడుతున్నారు. చినికి చినికి గాలివాన అయినట్లు చిన్న చిన్న నేరాలు చేస్తూ పెద్ద నేరాలు సైతం చేయడానికి వెనుకాడటం లేదు.</p>
                    <p>ఈ బాలలు నేరస్తులుగా మారడం చూస్తుంటే,
రాబోయే తరాల భవిషత్ ప్రశ్నార్థకమే? అన్నాడు నా మిత్రుడు.</p>
                    <p>&quot;మరి మనమేమైన చేద్దామా&quot; అన్నాను నేను.</p>
                    <p>&quot;తప్పకుండా&quot; అన్నాడు నా మిత్రుడు.</p>
                    <p>ఆ మర్నాడే బాల నేరస్తుల పరిశీలన గృహానికి వెళ్ళాం.</p>
                    <p>మమ్మల్ని చూసిన ఆ పరిశీలన గృహ పర్యవేక్షకుడు,
ఏం సార్? &quot;మళ్లీ వచ్చారు&quot; అయినా &#x27;మీకు వాయిదా ఏమీ లేదే? అని అన్నారు.</p>
                    <p>అప్పుడు, నేను బాల నేరస్తుల బాగోగుల కోసం ఏమైనా చేద్దామని ఉందని, అందుకు సహకరించమని కోరాను.</p>
                    <p>ఆయన,బాల నేరస్తులుగా చెప్పబడుతున్న ఈ బాలలను, వారు పాల్పడిన నేర తీవ్రతను బట్టి, కరెక్షన్ స్కూల్ కి పంపడం, చిన్న చిన్న నేరాలను చేసిన వాళ్లను లేదా వారికి సహకరించిన వాళ్లను, వాళ్ళ తల్లిదండ్రుల వద్దకు చేర్చి, తగిన జాగ్రత్తలు చెప్పి పంపిస్తూ ఉంటాం.</p>
                    <p>ఇదంతా పూర్తి అయ్యే వరకు వాళ్లు, ఈ పరిశీలన గృహంలో ఉంటారు. ఆ సమయంలో మేము ఒక 
టీచర్ను పెట్టి ఈ బాలుర వయసుకు తగ్గ పాఠాలు చెప్పి పంపుతూ ఉంటాం.</p>
                    <p>అయితే, వీరికి అవసరమైనటువంటి మౌలిక సదుపాయాలు అంటే, ఆట వస్తువులు, గ్రంథాలయం యోగ, మొదలైనవి మా నిధులతో సమకూర్చలేకపోతున్నాం.</p>
                    <p>ఈ విషయంలో, మీరు అవి అందించడానికి సిద్ధంగా ఉంటే, మా ఉన్నత అధికారులకు తెలియజేసి, వారి అనుమతితో, ఇవన్నీ మీరు పిల్లలకు ఇవ్వవచ్చని అన్నారు.</p>
                    <p>ఆరోజు రాత్రి, నా శ్రీమతితో మాట్లాడాను. తను ఇంకా పని చేస్తున్న ఒక ఉపాధ్యాయురాలు. విని ఎంతో బాధపడింది.</p>
                    <p>అవునండి! అంటూ ఇలా అంది.</p>
                    <p>మనదేశంలో ఈ రోజుకు కూడ నిరక్షరాస్యత, పేదరికం అనే రెండు అంశాలు బాలల నేరాలకు ప్రధాన కారణాలు..</p>
                    <p>బస్తీ, గల్లీల్లో తిరిగే పిల్లలకు సరైన చదువు, శిక్షణ లేదు. చెడు స్నేహాల ప్రభావంతో నేరాలకు పాల్పడుతున్నారు. హత్యలు, అత్యాచారాలు చేస్తున్నారు.</p>
                    <p>పిల్లలు నేరాలు పెరగడానికి మరో కారణం సాంకేతిక పరిజ్ఞానం వాటి దుర్వినియోగం.</p>
                    <p>సినిమాలు, ఇంటర్నెట్ ప్రభావంతో పిల్లలు నేరాలు ఎలా చేయాలో తెలుసుకోవడం తేలికైంది. టీవీ, ఇంటర్నెట్, ఫేస్ బుక్, ట్విట్టర్ ఇవన్నీ పిల్లలకు కొట్టిన పిండే.మంచి కంటే చెడు త్వరగా వస్తుందంటారు.</p>
                    <p>చదువు రాకపోయినా ఇంటర్నెట్లో అశ్లీల చిత్రాలు చూడటం, సెల్ ఫోన్లో నీలి చిత్రాలు చూడటం ఇవన్నీ యుక్త వయస్సు పిల్లలకు చాలా తేలికగా వచ్చేస్తున్నాయి. వీటిని చూడడం వల్ల వచ్చే సమస్యలే అత్యాచారాలు.</p>
                    <p>ఉమ్మడి కుటుంబ వ్యవస్థ ఉన్నప్పుడు, పిల్లలకు తాతయ్యలు, అమ్మమ్మలు, పెద్దనాన్నలు,పిన్ని, పెద్దమ్మలు, ఇలా ఎంతో మంది ఆ ఉమ్మడి కుటుంబంలో మంచి విలువలు నేర్పించేవారు. ఎది మంచి ఏది చెడు అనేవి అనుభవపూర్వకంగా చెప్పేవారు. పిల్లలు తప్పుదోవ పట్టకుండా అన్ని విధాలా కాచుక్కూర్చునేవారు.</p>
                    <p>రిటైర్ అయిపోయి ఖాళీగా కూర్చోవడం ఎందుకు? అని అంటున్నారుగా! &quot;మీరే వెళ్లి వాళ్ళకి పాఠాలు చెప్పండి&quot; అంది నా శ్రీమతి.</p>
                    <p>వారం రోజుల తర్వాత, నా పదవీ విరమణ అనంతరం &quot;ఉపాధ్యాయుడిగా&quot; నా కొత్త జీవితం మొదలైంది.</p>
                    <p>ఆ వారం రోజులు ఆ పిల్లల వయసుకు తగ్గ కథల పుస్తకాలు, జాతీయ నాయకుల ఆత్మకథల పుస్తకాలు, క్యారమ్స్ ,చెస్ వంటి ఇండోర్ గేమ్స్ కొన్నాను.</p>
                    <p>దృశ్య శ్రవణ మాధ్యమాల ద్వారా పాఠాలు బోధించడానికి ఒక టీవీ ఖరీదు చేశాను. రోజు పిల్లలకు ఉదయం సాయంత్రం తేలికపాటి యోగ శిక్షణ ఇవ్వడానికి నా మిత్రుడు ముందుకు వచ్చాడు.</p>
                    <p>చిన్న వయసులోనే నేరస్తులుగా ముద్రపడి నూన్యతా భావంతో భయం భయంగా మెలుగుతున్న ఆ పిల్లలు మూడు రోజుల్లోనే మాకు ఎంతో దగ్గరయ్యారు.</p>
                    <p>మేము చెబుతున్న కథలు, అనుభవాలు ఎంతో ఆసక్తిగా వింటున్నారు. నేర్పిన అక్షరాలను చక్కగా దిద్దుతున్నారు.</p>
                    <p>వాళ్ల చిరు జీవితాలలో అక్షర కాంతులే కాదు! వారి &quot;భావి జీవితాలు కూడా వెలుగొందుతాయని&quot; నాకెందుకో గట్టి నమ్మకం కలిగింది.</p>
                    <p>స్వస్తి
రవి కావూరు….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>