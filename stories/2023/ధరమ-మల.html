<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ధర్మ మూలం - రవి కావూరు కథలు</title>
    <meta name="description" content="ధర్మ మూలం - అనుగ్రహ భాషణం">
    <meta property="og:title" content="ధర్మ మూలం - రవి కావూరు కథలు">
    <meta property="og:description" content="ధర్మ మూలం - అనుగ్రహ భాషణం">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">ధర్మ మూలం</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>ధర్మ మూలం - అనుగ్రహ భాషణం</p>
                    <p>సదాశివ సమారంభాం శంకరాచార్య మధ్యమాం అస్మదాచార్య పర్యంతాం వందే గురు పరంపరాం</p>
                    <p>ధర్మో విశ్వస్య జగతః ప్రతిష్ఠ అని చెబుతున్నారు.</p>
                    <p>మనుషులుగా పుట్టిన వారికి శాంతి, సుఖము, సంతృప్తి కలగటానికి ధర్మము అత్యవసరం</p>
                    <p>ధర్మాచరణ అనేది ఒక విశ్వాసము, ఒక విజ్ఞానము,
ఒక వికాసము.</p>
                    <p>ఈ లోకమును స్వప్రయోజనవంతంగా చేసుకోవటానికి,
అంటే అర్థవంతంగా చేసుకోవటానికి,జీవితాన్ని చరితార్థం చేసుకోవడానికి, జీవితంలో మనం 
కృతకృత్యులమైనమని సంతృప్తి పొందడం కోసం, ధర్మాన్నితెలుసుకోవడం, ధర్మాన్ని ఆచరించడం, ధర్మం యొక్క తాత్పర్యంను గ్రహించడం, మనకు చాల అవసరమైన విషయము.</p>
                    <p>ధర్మము అనేది, శరీరం ఆరోగ్యంగా ఉండటానికి, లోక పదార్థమును సరిగా అవగాహన చేసుకోవటానికి,అవసరమైన సామర్థ్యాన్ని అందించడంలో మనసుకు తోడ్పడుతుంది.</p>
                    <p>&quot;మనయేవ మనుష్యాణాం కారణం బంధ మొక్షయోహో&quot;</p>
                    <p>&quot;మన స్వాతంత్ర్యంకి గానీ మన ఇబ్బందులుకు గాని, మనస్సు యొక్క ప్రవర్తన, కారణం అవుతున్నది.
ఆ మనసుని సత్విషయంలో ప్రవర్తింప చేసి, 
విశాలమైన దృక్పథంతో,సత్య మార్గములో, 
వేద మార్గములో శాస్త్రీయ మార్గములో ప్రవర్తింప చేయడమే ధర్మం యొక్క ఉద్దేశ్యము.</p>
                    <p>చిట్ట చివరికి నివృత్తి మార్గము అని చెబుతున్న వేదాంత మార్గములో ఆసక్తి గలిగి, ఆసక్తి లేని జీవితం, అలాంటి జీవితానికి మన యొక్క 
మనో వాక్కాయములను,తయారు చేసుకోవటం, సిద్ధం చేసుకోవడం అలా అభ్యాసం చేయడం మనసు యొక్క పరమ లక్ష్యం.</p>
                    <p>పరమ లక్ష్యం గొప్పదైన, మహా విలువ కలిగినదైనా, మెట్ల ద్వారానే మేడ మీదకు వెళ్లడం కుదురుతుంది.l, ఆలా దాన్ని సోపాన మార్గం అంటారు.</p>
                    <p>పూర్వము తిరుమల, శబరిమల క్షేత్రాలను చేరడానికి భక్తులు,మెట్లు ఎక్కుతూ పూజలు, భజనలు, వ్రతాలు చేస్తూ సన్నిధానము చేరుకునేవారు.</p>
                    <p>అలాగునే ధర్మంలో చాల పద్ధతులు నేర్పించినారు.
ఆ పద్దతులను సక్రమముగా పాటిస్తూ, ఎటువంటి సైడ్ ఎఫెక్ట్స్ లేకుండా, మంచి వాతావరణంలో అంటే, ధర్మము యొక్క పరమార్థము ఉద్దేశ్యం ఎదై ఉన్నదో దానికి అనుకూలమైన పర్యావరణములో, పరిచయ పరిజ్ఞానం ద్వారా, పరిపక్వతను సాధిస్తూ ఆ పరవిద్యను భగవద్గీతలో చెప్పినట్లు మోక్ష సామ్రాజ్యాన్ని పొందడానికి సాధన చేయాలి.</p>
                    <p>ఈ విషయములో, భారత దేశము, ఈ జ్ఞాన విద్యను ప్రభోదించడంలో అగ్రగణ్యంగా, జీవితము యొక్క పరమార్థము, జ్ఞానము పొందటం అనే దృష్టితో, 
ప్రతి ఇంటికి, గ్రామానికి మౌలికమైన
సదుపాయాలు అంటే విద్యుత్ - రవాణా మొదలయినవి ఎలా అవసరమో, అలాగే భారత ధార్మిక జీవిత విధానానికి అనుకూలంగా,అనుగుణంగా అనుదినము ఆధ్యాత్మిక అభివృద్ధి చేయగలిగే పరిస్థితులు మరియు గ్రామ నిర్మాణము భారత దేశములో ఉన్నాయి.</p>
                    <p>టౌన్ ప్లానింగ్ అండ్ డెవలప్మెంట్ అంటారు. ప్రాచీన కాలంలో గ్రామీణ అభివృద్ధి అనే ఒక దృష్టితో ప్రతి గ్రామానికి ఒక దేవాలయం, మందిరాలు,
వేద పండితులు, శాస్త్ర పండితులు, జ్యోతిష్యం తెలుసుకున్న వారు, పద్మపురాణం, కూర్మ పురాణం విష్ణు పురాణం, విష్ణు ధర్మోత్తర పురాణం, బ్రహ్మాండ పురాణం, శివ రహస్యం, సూత సంహిత, మహాభారతం,భాగవతము,వాల్మీకి రామాయణము ఇలాంటి సుభాషితాలు, నీతిశాస్త్రము, భక్తి, ఉపాసన, మొదలయినవి ఇంకా చరిత్ర, అంటే మన మహర్షులు యొక్క అద్భుతమైన జీవితం యొక్క ప్రాశ్యశమును నేర్పిస్తూ ప్రచారం చేసే పండితులు, ఆయుర్వేద అభిజ్ఞులు, మంత్ర శాస్త్రం తెలుసుకున్న వారు, యంత్ర విద్య, శ్రీచక్ర యంత్ర ఇలాంటి యంత్ర విద్య తెలుసుకున్న వారు , ఇలా ప్రతి గ్రామానికి, అక్కడ ఉండే జనాభాకు 
( వారు 500 మంది కావచ్చు 1000 మంది కావచ్చు) ధర్మ సందేశాన్ని అందించే వారు, ధర్మ సందేహాలను నివృత్తి చేసే వాళ్ళు, పోగొట్టే వాళ్ళు. వీరు ధర్మములో స్పృహ, శ్రద్ధ, ఆసక్తి కలిగించే వారు. ఇలా ఒక సమగ్రమైన గ్రామ నిర్మాణం భారత దేశంలో జరిగింది. తద్వారా కర్మ మార్గము, భక్తి మార్గము,
జ్ఞాన మార్గము మూడు పెరిగినవి.</p>
                    <p>గ్రామాలలో నీటి గుంటలు, మంచి యజ్ఞ వృక్షాలు, భజన, నామసంకీర్తనం వంటివి ఏర్పాటు చేశారు.</p>
                    <p>దాతృత్వ భావన.</p>
                    <p>జీవితానికి అవసరమైన ఆహారమును పొందటం, దానిని సమకూర్చుకోవడంతో పాటు,పరుల కొరకు, లోకకల్యాణార్థం ప్రతి మానవుడు పొదుపు చేయాలి.</p>
                    <p>దాని కోసం మంచి భావాన్ని కలిగి వుండటం, అట్టి భావాన్ని కలిగించడం కోసరం,దానికి తగ్గ అవసరాలు కలిగించటం, అంటే ఎండోమెంట్ సత్రాలు ఏర్పాటు చేయడం, సంస్కృత పాఠశాలలు ఏర్పాటు చేయడం విద్యా, అన్నదాన సత్రాలు ఏర్పాటు చేయడం, పెద్ద పెద్ద క్షేత్రాలలో జరగడం వలన ఇలా ధర్మ అభివృద్ధి, ధర్మ జ్ఞానం, ధర్మ సూత్రాలు, ధర్మ ఆసక్తి, ఇలాంటివి పెంచినారు.</p>
                    <p>ఈ రోజు మన లౌకిక అవసరాలను బట్టి 
విదేశాల్లో ఉండే వాళ్లoదరికీ కూడా, ఈ అర్ష సంస్కృతిలోని నారద మహర్షి,వాల్మీకి మహర్షి, అగస్త్య మహర్షి, అత్రి మహర్షి, వశిష్ట మహర్షి,భృగు మహర్షి మున్నగు వారు చేసిన తపస్సు, వారు చేసిన సాధన, వారు కనిపెట్టిన విజ్ఞానము, సుశృతుడు వరాహమిహిరుడు వంటి వారి చరిత్రను తెలుసుకోవడం, వారు మన కన్న విజ్ఞానంలో ముందున్నవారన్న విషయాన్ని, నేడు గుర్తు చేసుకునే ఉద్దేశ్యంతో 
ఈ &quot;ధర్మ మూలం&quot; అనే కార్యక్రమాన్ని విదేశాల్లో వుండే ప్రవాస భారతీయుల కోసం తయారు చేయబడింది.</p>
                    <p>3 విధములైన కార్యక్రమాలని,వారి వారి వయసులకు తగ్గట్టుగా ప్రారంభించారు. కొత్త వాళ్ళకి భారత భూగోళం భౌతికమైన ఇతిహాసములు చెప్పాలి,తర్వాత పురాణాలు ,శాస్త్రాలు చెప్పాలి. ఇలా ఒక్కొక్క వయసు వారికి తెలుగు మరియు ఆంగ్లభాష ద్వారా, ఈ కర్మభూమి - పుణ్యభూమి మీద అనుబంధాన్ని పెంచేందుకు ఇప్పుడున్న సాంకేతిక ద్వారా, తెలుగు మరియు ఆంగ్ల భాషలలో సమాచారం అందించడానికి మన విద్యావేత్తలు,పండితులు ముందుకొచ్చి 
శిక్షణ కార్య్రమాలను తయారు చేస్తున్నారు.</p>
                    <p>వీటి వల్ల వచ్చే అనుభవాన్ని బట్టి, ఎక్కడ పాఠ్య ప్రణాళికలో మార్పులు తీసుకురావాలో అది కూడా చేపట్టబడుతుంది.</p>
                    <p>మొత్తానికి మన దేశము, సంస్కృతి పరంపరను సంరక్షణ చేసుకోవటానికి, మన మనస్సుని సిద్దం చేసే విధంగా, సులభోపాయంగా క్రమ క్రమ ప్రయత్నంగా, అంటే అన్ని ఓకే సారి చెబితే కూడా కష్టం కనుక సంస్కృతి ప్రచారం కోసరము ఈ మూల ధర్మ కార్యక్రమం మొదలు పెట్టబడింది.</p>
                    <p>మూలం అంటే ఆధారం. ధర్మమే మన జీవితానికి ఆధారం.</p>
                    <p>వ్యక్తిగతమైన జీవితానికి కానీ,సామాజిక జీవితానికి కానీ ఒక దేశం యొక్క గొప్పతనాన్ని కానీ,బలానికి కానీ యశస్సుకు గానీ, అన్నిటికీ కూడా అందరి
యోగదానం, పార్టిసిపేటరి కాంట్రిబ్యూషన్ అంటే ధన రూపములో అంటే రూపాయలు, డాలర్లు అనే కాకుండా ఒక ఇమాన్ దారి వ్యక్తిగా, బాధ్యత గల వ్యక్తులుగా మనం విశ్వశాంతి కోసము,ప్రజాసంక్షేమం కోసము సరియైన దృక్పథం, దృష్టి కోణం, కలిగి ఉండాలి.</p>
                    <p>అలాగే మన వేదిక్ వాతావరణము, వేదిక్ విజ్ఞానము మరియు వెదిక పద్ధతులు పాటించడం అంటే బొట్టు పెట్టుకోవడం మొదలయినవి అలాగే నిత్య స్తోత్ర పారాయణలు అంటే..</p>
                    <p>కరాగ్రే వసతే లక్ష్మీ కరమధ్యే సరస్వతి కరమూలే తు గోవింద ప్రభాతే కర దర్శనమ్</p>
                    <p>సముద్రవసనే! దేవి! పర్వతస్తనమండలే!
విష్ణుపత్ని! నమస్తుభ్యం పాదస్పర్శం క్ష్మమస్వ మే.</p>
                    <p>అహల్యా ద్రౌపదీ సీత తారా మండోదరీ తథా 
పంచ కన్యహా స్మ రేన్నిత్యం మహాపాతక నాశనమ్</p>
                    <p>గంగేచ యమునేచైవ గోదావరి సరస్వతి 
నర్మదే సింధు కావేరి జలేస్మిన్ సన్నిధిం కురు</p>
                    <p>అయోధ్యా మధురా మాయా కాశీ కాంచీ అవంతికా పూరి, ద్వారవతి తీరే సప్తైకా మోక్షదాయక.</p>
                    <p>అన్నపూర్ణే సదాపూర్ణే శంకర ప్రాణవల్లభే జ్ఞానవైరాగ్య సిద్ధ్యర్ధం భిక్షాం దేహి చ పార్వతి</p>
                    <p>బ్రహ్మ మురారి స్త్రిపురంతకశ్చ భాను శ్శశీ భూమిసుతో బుధశ్చ గురుశ్చ శుక్ర శ్శనీ రాహు కేతవః,కుర్వంతు సర్వే మమ సుప్రభాతమ్.</p>
                    <p>ఆదిత్యాయచ సోమాయ మంగళాయ బుధాయచ గురు శుక్ర శనిభ్యశ్చ రాహవే కేతవే నమః</p>
                    <p>కాయేన వాచా మనసేంద్రియై ర్వా బుద్దత్యనా వా ప్రకృతే స్వభవాత్,
కరోమి యద్యత్సకలం పరస్మై నారాయణాయేతి సమర్పయామి</p>
                    <p>ఇటువంటి నిత్య పారాయణలు సనాతన ధర్మానికి చెందిన ప్రతి సదస్యం/ భక్తులు కూడా కనీసంగా చెప్పవలసిన ప్రార్థనలు.</p>
                    <p>ఇలాటి మంచి మంచి విషయాలు, ఇంకా ఆయుర్వేదం శాస్త్రీయ సంగీతం, నాదోపాసన మున్నగునవి తెలుసుకోవటానికి సంస్కృత భాషా పరిజ్ఞానం మనకు చాల ఉపయుక్తంగా ఉంటుంది.</p>
                    <p>దక్షిణ దేశంలో గానీ ఉత్తర దేశంలో గాని 
భారతదేశం యొక్క అఖండత, సద్భావనకి,
సంస్కృత భాష/ దేవ భాష ఎంతో ఉపకారం చేస్తున్నది.</p>
                    <p>నేపాల్ దేశీయులు, ఈ సంస్కృత భాష పరిజ్ఞానం చేతనే నిత్య పూజలు చేసుకోవటం జరుగుతున్నది. అందువల్ల వీలైనప్పుడల్లా సంస్కృత భాషలో &quot;డు.ము.వు.లు ప్రధమ విభక్తి అని పరిచయం ,ప్రారంభించి,
&quot;రామా రామో రామహః&quot; అంటూ సంస్కృత భాష నేర్పిస్తే, వారికి తెలుగు కూడా బాగా మాట్లాడే అవకాశం ఉంటుంది. అందుకని మాతృభాషను పోషించాలి, రక్షించాలి.సంస్కృత భాషను అభ్యసించాలి.</p>
                    <p>లౌకిక అవసరాన్ని బట్టి, ఇంగ్లీష్ స్పానిష్ ఫ్రెంచ్ జర్మన్ భాషలను నేర్చుకోవచ్చు.</p>
                    <p>ఉదర నిమిత్తం బహుకృత వేషం- భౌతిక జీవితంలో మన సుఖ వికాసం కోసం, భౌతిక వికాసం కోసం,
ఉద్యోగ వ్యాపార అవసరాల కోసం, విదేశ భాషలను నేర్చుకుంటూ, భావము కోసం మాతృభాష, 
భక్తి కోసము సంస్కృతభాష, వృత్తి కోసం విశ్వ భాష అనే త్రిభాషా సూత్రం పెట్టుకుని, అందరూ 
ఈ ధర్మ మూలం కార్యక్రమంలో పాల్గొని, మన భారతీయ సనాతన ధర్మ సంస్కృతికి చెందినవారు, ఎక్కడ ఉన్నా, మన భాష- మన భావన, 
మన భక్తి- మన భుక్తి పూర్వకమైన ఆహారము 
ఆహార పద్ధతులు, భూషణ - 
మన అలంకరణాలు, అలంకారము అనేవి మంచిగా పాటిస్తూ ధర్మో రక్షతి రక్షితః అనే విధంగా ధర్మాన్ని పర్యవేక్షిస్తూ మంచి కార్యక్రమాలు చేయడానికి
ప్రజలకు శక్తి సామర్థ్యం కలిగి ఉండాలని కాంక్షిస్తూ</p>
                    <p>హర హర శంకర జయ జయ శంకర</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>