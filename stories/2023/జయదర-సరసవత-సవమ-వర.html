<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>జయేంద్ర సరస్వతీ స్వామి వారు - రవి కావూరు కథలు</title>
    <meta name="description" content="జయేంద్ర సరస్వతీ స్వామి వారు మా పూజ్య గురుదేవులు.వారు శ్రీ కంచి కామకోటి పీఠమునకు 69వ ఆచార్యులు,వారి గురువర్యులు శ్రీశ్రీశ్రీ చంద్రశేఖరేంద్ర సరస్వతి మహాస్వామి వారు.">
    <meta property="og:title" content="జయేంద్ర సరస్వతీ స్వామి వారు - రవి కావూరు కథలు">
    <meta property="og:description" content="జయేంద్ర సరస్వతీ స్వామి వారు మా పూజ్య గురుదేవులు.వారు శ్రీ కంచి కామకోటి పీఠమునకు 69వ ఆచార్యులు,వారి గురువర్యులు శ్రీశ్రీశ్రీ చంద్రశేఖరేంద్ర సరస్వతి మహాస్వామి వారు.">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">జయేంద్ర సరస్వతీ స్వామి వారు</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>జయేంద్ర సరస్వతీ స్వామి వారు మా పూజ్య గురుదేవులు.వారు శ్రీ కంచి కామకోటి పీఠమునకు 69వ ఆచార్యులు,వారి గురువర్యులు శ్రీశ్రీశ్రీ చంద్రశేఖరేంద్ర సరస్వతి మహాస్వామి వారు.</p>
                    <p>మా గురువులు జయేంద్రులు వారు అమిత గురుభక్తి పరాయణులు.వారు, వారి గురువులతోపాటు కలసి భారతదేశము మొత్తము పాదయాత్రగా చాలా కాలము సంచారము చేసినారు.</p>
                    <p>ఎవరైనా పాత గుడి జీర్ణోదరణ చేస్తున్న, కొత్త ఆశ్రమం కడుతున్న, వికలాంగుల కోసం ఏదైనా సహకారం జరుగుతున్న, అనాధలకు ఏమైనా సహాయం చేస్తున్న, వేద పాఠశాలలు కడుతున్న, వారు ఎంతో సంతోషించేవారు. ప్రోత్సహించేవారు.</p>
                    <p>వారిది ఉత్సాహం, ఉద్వేగం, ఉపకారం గల మనస్తత్వం.</p>
                    <p>మంచి పనులు చేసే వారికి మంచి మాటలు చెప్పడం, మాటలను మంత్రంల ఉపయోగించడం ఆయనకు ఆభరణముల అమరిన విద్య.</p>
                    <p>కంచి మహాస్వామి వారు శాస్త్ర పరిరక్షణ కోసం పని చేస్తే, జయేంద్రులు వారు సమాజ పరిరక్షణ కోసం పరితపించేవారు.</p>
                    <p>మనిషి సోమరిగా కూర్చోకూడదు, భయపడకూడదు. కాలం వ్యర్థం చేయకూడదు, సమయములో ఉండే సౌకర్యములను ఉపయోగించుకొని పనిచేయాలనేది వారి భావనగా ఉండేది.</p>
                    <p>కొందరి వద్ద డబ్బు, కొందరి వద్ద అధికారం, మరికొందరి వద్ద స్థలము ఉంటాయి. వీరందరినీ కలుపుకొని, ద్రవ్యాన్ని సమకూర్చి, ప్రజలు కూడా ప్రభుత్వానికి సహకరించి దేశ ప్రగతి కోసం పనిచేయాలనేవారు జయేంద్రులవారు.</p>
                    <p>ప్రభుత్వాలు నిర్వహిస్తున్న, విద్యా, వైద్యం లాంటి రంగాలలో, ప్రజలకు కూడా కర్తవ్యం, బాధ్యత ఉన్నదని వారు భావించేవారు.</p>
                    <p>మహా స్వామివారు ధర్మస్వరూపం అయితే జయేంద్రులవారు వారు దానస్వరూపము. సంకల్పాలు మహా స్వామివారి అయితే, ప్రకల్పాలు జయేంద్రుల వారిని.</p>
                    <p>మహాస్వామి వారు ప్రాణాయామము ధ్యానము మౌనము ఆహారము మొదలగు నియమములు ఆచరించి చూపారు.</p>
                    <p>జయేంద్రుల వారు,వికలాంగులకు, పేదవారికి సహకరించాలి. ఉద్యోగాలు ఉపాధి కల్పించాలి. అప్పులు అందించాలి. అందరూ పైకి రావడానికి సహాయపడలనేవారు.</p>
                    <p>మహా స్వామి వారు ధర్మాసక్తి కోసం పని చేస్తే, జయేంద్ర స్వామి వారు ప్రజాహితం కోసం పని చేశారు.</p>
                    <p>ఇరువురు ఒకే ధర్మాన్ని లక్ష్యంగా పెట్టుకుని పని చేశారు. ఇద్దరు ఒకే ధర్మమే ఆచరిస్తూ, అనుసరిస్తూ మహాస్వామి వారు ధర్మాసక్తికి, జయేంద్రుల వారు ప్రజాహితానికి ప్రాధాన్యత ఇచ్చారు.</p>
                    <p>మహా స్వామి వారు పరమార్ధం తర్వాత యదార్ధమని చెప్పగా, జయేంద్రులు వారు యదార్థం తెలుసుకొని పరమార్ధం తెలుసుకుందాం అనే శైలి అవలంబించేవారు.</p>
                    <p>శరీరం గురించి జయేంద్రుల వారు,శారీరం గురించి మహా స్వామి వారు బోధించేవారు.</p>
                    <p>భగవంతుని నమ్ముకోవాలి.స్వధర్మాన్ని, మన కృషిని ప్రయత్నాన్ని మనం నమ్మాలి. ఎప్పుడూ పని చేస్తూ ఉండాలనేది జయేంద్రుల వారి అభిమతం.</p>
                    <p>జయేంద్రుల వారు, అంత్యోదయ పథకం ద్వారా పేదవారిని ఆదుకోవడానికి ప్రయత్నించారు. మత్స్యకారులకు, హరిజనులకు, చాకలి వారికి బ్యాంకుల ద్వారా స్వయం ఉపాధి కల్పనకు కృషి చేశారు.</p>
                    <p>టైలరింగ్ స్కూల్స్ మరియు కుటీర పరిశ్రమల స్థాపనలను ప్రోత్సహించారు. సహాయం అందించారు. నేటికీ కంచి మఠం ఈ కృషిని కొనసాగిస్తున్నది.</p>
                    <p>మా గురువులు జయేంద్ర సరస్వతి స్వామి వారు</p>
                    <p>అలహాబాద్ లో త్రివేణి సంగమం నందు మూడు అంతస్తులలో అత్యద్భుతమైన, శ్రీ కామాక్షి అమ్మవారు, శ్రీ ఏకాంబరేశ్వర స్వామి, మరియు శ్రీ వేంకటేశ్వర స్వామి వారల దేవస్థానము నిర్మాణము</p>
                    <p>శంకర భగవత్పాదుల వారి అనేక జీర్ణమందిరములను పునర్నిర్మాణము</p>
                    <p>కాలడిలో శంకర భగవత్పాదుల వారి అత్యున్నత స్థూప నిర్మాణము</p>
                    <p>కాంచీపురంలో శ్రీ చంద్రశేఖరేంద్ర సరస్వతి స్వామి వారి పేరిట గొప్ప విశ్వవిద్యాలయ ఏర్పాటు</p>
                    <p>పలు చోట్ల శంకర నేత్రాలయములు ఆయుర్వేద మరియు ఆంగ్ల వైద్య కళాశాలలు ఏర్పాటు చేసినారు.
 
మా గురు దేవులు మహాస్వామి వారి జన్మదినోత్సవములు, ఆరాధనోత్సవములు చాలా గొప్పగా నిర్వహించినారు.</p>
                    <p>తమిళనాడులో జాతీయ భావం, భక్తి భావం కలిగించారు. దేవాలయాలలో జరిగే కుంభాభిషేకాలకు, సేవా కార్యక్రమాలకు మ్యాచింగ్ గ్రాంట్ ఇచ్చేవారు.</p>
                    <p>జయేంద్రుల వారు భజన బృందాలకు మద్దెలలు తాళాలు ఇవ్వడం, పడవ పోటీలు నిర్వహించి పంచలు ఇవ్వడం, శిల్పులకు, సన్నాయి వాళ్లకు వృత్తి కల్పించి, వారి భుక్తికి లోటు లేకుండా ప్రయత్నించారు.</p>
                    <p>అందరూ రామనామం రాయండి, శివనామం జపించండి. దీపం వెలిగించండి, స్త్రీలు దీప పూజ చేయండి. అన్నదానం చేయండి, టైలరింగ్ చేయండి అనే ప్రబోధాలతో, భక్తితో పాటు అందరికీ ధర్మం పట్ల ఆసక్తి పెంచేందుకు జయేంద్రుల వారు కృషి చేశారు</p>
                    <p>వికలాంగులకు మరియు దివ్యాంగులకు వారి, వారి అవసరములకు తగినట్లుగా, సహాయములను ప్రతి సంవత్సరము వారి జన్మదినం నాడు మరియు ఎప్పుడు ఎవరు ఆశ్రయించిన వారికి తగిన సహాయము
అందించెడివారు.</p>
                    <p>అయోధ్య రామాలయ విషయములో మరియు సోమనాథ్ దేవాలయ విషయములో, అనేకమైన హిందూ మత విషయములలో, జాతీయ అంతర్జాతీయ స్థాయిలలో ఎంతో సామరస్యముతో, మరియు సౌజన్యముతో వ్యవహారము చేసెడివారు.</p>
                    <p>మా గురు దేవులు చివరి ప్రయాణం మోక్ష పూరి అయిన కాంచీపురం. వారు సర్వజ్ఞ పీఠ సన్నిధిలోనే శివైక్యము చెందినారు,</p>
                    <p>వారు నిత్య ప్రాతస్మరణీయులు.</p>
                    <p>జయ జయ శంకర హర హర శంకర</p>
                    <p>***&quot;</p>
                    <p>.</p>
                    <p>.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>