<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ఆది శంకరాచార్యులు - రవి కావూరు కథలు</title>
    <meta name="description" content="#ఆది శంకరాచార్యులు.. ( Final) ( part -1)">
    <meta property="og:title" content="ఆది శంకరాచార్యులు - రవి కావూరు కథలు">
    <meta property="og:description" content="#ఆది శంకరాచార్యులు.. ( Final) ( part -1)">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">ఆది శంకరాచార్యులు</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">long</span>
                        </div>
                    </div>
                </header>
                
                <div class="story-body">
                    <p>#ఆది శంకరాచార్యులు.. ( Final) ( part -1)</p>
                    <p>అది సుమారు 2500 సంవత్సరాల క్రితం. అద్భుతమైన, అద్వితీయమైన భారతీయ సంస్కృతికి ముప్పు ఏర్పడ్డ కాలం. ఒక మతం వారు మిగిలిన మతాలను ద్వేషించే పద్ధతి, ఒక మతం వారు మిగిలిన మతాలను విధ్వంసం చేసే పరిస్థితి ఆ రోజుల్లో ఉండేది . ఈ దుర్గతినుండి దేశాన్ని కాపాడటానికి సర్వమత సంపుటమైన జాతీయ సంస్కృతిని పున ప్రతిష్టించటానికి సమన్వయ తత్వ, ఆదిశంకరాచార్యులు గా సాక్షాత్తు సదాశివుడే భూమిపై అవతరించాడు .</p>
                    <p>ఆది శంకరులు క్రీస్తు పూర్వం 509 వ సంవత్సరంలో జన్మించారు. అంటే ఈ శుభకృత నామ సంవత్సర వైశాఖ శుద్ధ పంచమి నాటికి, 2,533 సంవత్సరాలు అవుతుంది.</p>
                    <p>శంకరులు  భారతదేశంలోని ప్రస్తుత కేరళలోని, పూర్ణా నది తీరంలోని కాలడిలో , ఒక పేద బ్రాహ్మణ కుటుంబంలో జన్మించారు. వారి తల్లిదండ్రులు, శివగురువు మరియు ఆర్యాంబ,  వారికి బిడ్డను అనుగ్రహించమని, త్రిచూరులోని వృష చలేశ్వరుని ఆరాధించారు</p>
                    <p>వారి ప్రార్థనలకు త్వరలోనే మగబిడ్డ రూపంలో సమాధానం లభించింది. కొన్ని సిద్ధాంతాల ప్రకారం, ఆర్యాంబకు ఒక కల వచ్చిందని, అందులో శివుడు స్వయంగా తన బిడ్డగా జన్మిస్తానని ఆమెకు వాగ్దానం చేశాడని సూచిస్తున్నాయి. అందుకే, చాలామంది శంకరులని శివుని పునర్జన్మగా భావిస్తారు. అంతేకాక ఒక మెరుపు ఆర్యాంబ గర్భంలోకి ప్రవేశించగా,  శంకరులు ఆమెకు, పార్వతీదేవికి స్కంద కుమారుడిలా జన్మించారని ప్రతీతి.</p>
                    <p>చూడ ముచ్చటగా ఉన్న ఆ బాలుడికి శంకరుడు అని పేరు పెట్టారు . మూడు సంవత్సరాల వయసులోనే అతనికి తండ్రి పరమపదించాడు. ఐదవ సంవత్సరంలో తల్లి ఆర్యాంబ ఉపనయనం జరిపించింది. యువ శంకరుడికి వేదాలు మరియు ఉపనిషత్తులు నేర్పించడంలో ఆర్యాంబ కీలక పాత్ర పోషించింది. గురుకులంలో ప్రవేశించి విద్యాభ్యాసం పూర్తిచేసుకుని ఏడవ యేట సర్వజ్ఞుడై తిరిగివచ్చి తల్లిని సేవించుకుంటూ ఉన్నాడు. బాల్యము లోనే అన్ని వేదములు , సకల శాస్త్రాలు అభ్యసించిన ఏకసంధాగ్రహి  శంకరులు.</p>
                    <p>అప్పుడే ఒకసారి భిక్షాటనకు వెళ్ళినప్పుడు ఉసిరికాయ మాత్రమే ఇంట్లో ఉండి, దానినే బిక్షగా ఇచ్చిన పేద ముత్తయిదువ ఇంటి ముంగిట కనకధారా స్తవంతో బంగారు ఉసిరికల వర్షం కురిపించారు . తల్లి పూర్ణా నదికి వెళ్లలేకపోతుందని నది గతి మార్చి , ఇంటి వరకు చెప్పించారు. నది నీట మునిగిన బాలకృష్ణ ఆలయంలోని విగ్రహాన్ని పైకి తెప్పించి ఆలయ నిర్మాణం చేయించారు. ఇటువంటి అద్భుతాలు ఎన్నో చిరుప్రాయంలోనే చేశారు.</p>
                    <p>సన్యాస స్వీకారము:</p>
                    <p>సన్యాసం తీసుకొనే సమయం ఆసన్నమవడంతో శంకరులు తల్లి అనుమతి కోరారు. శంకరులు సన్యాసం తీసుకొంటే తాను ఒంటరినౌతానన్న కారణంతో తల్లి అందుకు అంగీకరించలేదు. ఒకరోజు శంకరులు పూర్ణానదిలో స్నానం చేస్తూండగా ఒక మొసలి పట్టుకుంది. సన్యాసం తీసుకోవడానికి అంగీకరించమని, ఆ విధంగా మరణించే సమయంలోనైనా తాను సన్యాసిగా ఉంటాననీ తల్లిని కోరినారు. దానికి ఆమె అంగీకరించింది. దీనిని ఆతురన్యాసం అని అంటారు. సన్యాసిగా మారే మంత్రాలు జపిస్తూండగానే ఆశ్చర్యకరంగా మొసలి శంకరులను వదిలేసింది.</p>
                    <p>గురువు కోసం అన్వేషిస్తూ ఉత్తర భారత యాత్ర చేసే తలంపుతో తల్లి అనుమతి కోరుతూ, &quot;ప్రాత:కాలం, రాత్రి, సంధ్యాసమయాల్లో ఏసమయంలోనైనా, స్పృహలో ఉన్నపుడూ, స్పృహ లేనపుడూ నన్ను తలచుకోగానే, నీవద్దకు వస్తాను&quot; అని శంకరులు తల్లికి మాట ఇచ్చారు. తల్లి అంతిమ సమయంలో వచ్చి, అంతిమ సంస్కారాలు చేస్తాననీ చెప్పారు.</p>
                    <p>గోవింద భగవత్పాదుల దర్శనం:</p>
                    <p>తల్లి అంగీకారం తీసుకుని శంకరులు కాలడి విడిచి, గురువు కొరకు అన్వేషణలో నర్మదా నది వద్దకు వెళ్ళారు. నర్మద ఒడ్డున గౌడపాదుల శిష్యుడైన గోవింద భగవత్పాదులు ఉండే గుహ దర్శనం లభించింది. వ్యాసమహర్షి కుమారుడైన శుకుని శిష్యులు గౌడపాదులు. ఆయన నివసించే గుహను చూసిన వెంటనే శంకరులకు అడవులనుండి నడచి వచ్చిన అలసట అంతా ఒక్కసారిగా తీరిపోయింది. గౌడపాదుల శిష్యులైన గోవింద భగవత్పాదులకు నమస్కారం అని స్తోత్రం చెయ్యగా గోవింద భగవత్పాదులు &#x27;ఎవరు నువ్వు?&#x27; అని అడిగారు. శంకరులు దశశ్లోకి స్తోత్రం చేస్తూ ఇలా అన్నారు.
న భూమిర్నతోయం న తేజో నవాయుర్మఖంనేంద్రియం వా న తేషాం సమూహః అనైకాంతి కత్వా త్సుషుష్త్యైక సిద్ధిస్తదేకోవ శిష్ట శ్శివ: కేవలోహం...నేను నింగిని కాదు, భూమిని కాదు,నీటినికాదు, అగ్నిని కాదు, గాలిని కాదు, ఎటువంటి గుణాలు లేని వాడిని. ఇంద్రియాలు కాని వేరే చిత్తం గాని లేనివాడిని. నేను శివుడను. విభజనలేని జ్ఞాన సారాన్ని.
ఆటువంటి అద్వైత సంబంధమైన మాటలు పలికిన శంకరులను, గోవిందభగవత్పాపాదులు జ్ఞాన సమాధి నుండి చూసి ఈ విధంగా అన్నారు. - &quot;స ప్రాహ శంకర స శంకర ఏవ సాక్షాత్&quot; (సాక్షాత్తు భూమికి దిగి వచ్చిన పరమశివుడే ఈ శంకరులు)
శంకరులు మొట్టమొదటిగా గోవిందపాదులకు పాదపూజ చేశారు. గురువులకు పాదపూజ చేసే ఈ సాంప్రదాయం పరంపరగా నేటికీ వస్తోంది. గురుసేవ తోనే జ్ఞానార్జన జరుగుతుందని శంకరులు సర్వప్రపంచానికి వెల్లడి చేశారు. గోవిందపాదులు శంకరులను బ్రహ్మజ్ఞానాన్ని, ఉపనిషత్తుల సారాన్ని నాలుగు మహావాక్యాలుగా బోధించారు. ఒకరోజు నర్మదా నదికి వరద వచ్చి, పొంగి పొర్లుతూ, గోవిందపాదుల తపస్సుకు భంగం కల్గించబోతుండగా శంకరులు తన శక్తితో నదిని నిరోధించారు. గోవిందపాదుల వద్ద విద్యాభ్యాసం పూర్తయిన తరువాత గురువు ఆజ్ఞతో బ్రహ్మసూత్రా లకు భాష్యాలు వ్రాయడం కోసం పండితులకు నిలయంగా ఉన్న వారణాసి చేరుకున్నారు.</p>
                    <p>మనీషా  పంచకం:</p>
                    <p>ఒకరోజు మాధ్యాహ్నికం (మధ్యాహ్నకాలకృత్యాలు) తీర్చుకోవడానికి గంగా నది వైపు వెళ్తుండగా మార్గమధ్యంలో నాలుగు శునకాలతో ఒక చండాలుడు అడ్డుపడినాడు. అప్పుడు శంకరులు, ఆయన శిష్యులు అడ్డు తప్పుకోమనగా ఆ చండాలుడు ఈ విధంగా అడిగాడు.</p>
                    <p>అన్నమయాత్ అన్నమయం అథవా చైతన్యమేవచైతన్యాత్ &quot;ద్విజవర దూరీకృతం వాజ్చసి కిం బ్రూహి గచ్ఛ గచ్ఛతి&quot; ...</p>
                    <p>సర్వానికి మూలమైన అన్నం నుండి నిర్మితమైన ఈ శరీరం ఛండాలుడిలోనైనా, బ్రాహ్మణుడి లోనైనా ఒకేవిధంగా పనిచేస్తుంది. మీరు అడ్డు తప్పుకోమన్నది కనిపిస్తున్న ఈ శరీరాన్నా, లేక లోపలనున్న ఆత్మనా? ఆవిధంగా అయితే అది ద్వంద్వం అవుతుంది కాని అద్వైతం కాదు</p>
                    <p>ఆ మాటలువిన్న వెంటనే శంకరులు అంతరార్థం గ్రహించి సాక్షాత్తు పరమశివుడే నాలుగు వేదాలతో వచ్చాడని గ్రహించి మహాదేవుడిని మనీషా పంచకం అనే ఐదు శ్లోకాలతో స్తోత్రం చేశారు. శంకరులకు పరమశివుడు ఆయన తదుపరి కర్తవ్యాన్ని ఈవిధంగా వివరించాడు: &quot;వేదవ్యాసుడు క్రమబద్ధీకరించిన నాలుగు వేదాలకు అనుసంధానంగా ఉండే బ్రహ్మసూత్రాలకు భాష్యాలు వ్రాయాలి. ఆ భాష్యాలు, అపొగిడేటట్లు ఉండాలి. తరువాత ఆ సిద్ధాంతం వ్యాప్తికి, సంరక్షణకు దేశం నలు మూలలకూ శిష్యులను పంపాలి.&quot; ఇలా కర్తవ్యాన్ని బోధించి, ఆ పనులు అయ్యాక, నన్ను చేరుకుంటావు అని చెప్పి, శివుడు అంతర్ధానమయ్యాడు.</p>
                    <p>ప్రస్థానత్రయం:</p>
                    <p>అలా శివుని అనుగ్రహంతో గంగలో పుణ్యస్నానం ఆచరించి, కాశీ నుండి బదరికి బయలు దేరారు. బదరిలో ఉన్న పండితుల సాంగత్యంతో, పండితగోష్ఠులతో పాల్గొంటూ పన్నెండేళ్ళ వయస్సులో బ్రహ్మసూత్రాలకు భాష్యాలు వ్రాశారు. వారణాసిలో ఉన్నపుడే ఉపనిషత్తులకు, భగవద్గీతకు, బ్రహ్మసూత్రాలుకు భాష్యాలు రాశారు. దీనినే ప్రస్థానత్రయం అంటారు. అనంతరం బదరి నుండి కాశీకి తిరిగి వెళ్ళి, ఆ భాష్యాల సారమైన అద్వైతాన్ని శిష్యులకు బోధించడం ప్రారంభించారు. శంకరాచార్యులు సనత్ సుజాతీయం, నృసింహతపాణి, విష్ణుసహస్రనామ స్తోత్రము, &quot;లలితా త్రిశతి&quot;లకు కూడా భాష్యాలు వ్రాశారు.</p>
                    <p>వ్యాసమహర్షి:</p>
                    <p>ఒకరోజు శంకరులు గంగా నది ఒడ్డున శిష్యులకు తాను చేసే ప్రవచనం ముగించి వెళ్తుండగా వేదవ్యాసుడు ఒక వృద్ధ బ్రాహ్మణుడి వేషంలో అక్కడకు వచ్చాడు. శంకరులు వ్రాసిన భాష్యాల మీద చర్చకు దిగాడు. 8 రోజుల చర్చ తరువాత, ఆ వచ్చింది సాక్షాత్తూ వ్యాసుడేనని పద్మపాదుడు గ్రహించి, అ విషయం శంకరులకు చెప్తాడు. శంకరులు వ్యాసునికి సాష్టాంగ ప్రణామం చేసి, తన భాష్యాలపై ఆయన అభిప్రాయం కోరగా, వ్యాసుడు సంతోషించి బ్రహ్మ సూత్రాలు అసలు అర్థాన్ని గ్రహించింది శంకరులు మాత్రమేనని ప్రశంసించాడు.</p>
                    <p>వేదవ్యాసుడు నిష్క్రమించ బోవడం చూసి, శంకరులు &#x27;నేను చెయ్యవలసిన పని అయిపోయింది, నాకు ఈ శరీరం నుండి ముక్తి ప్రసాదించ&#x27;మని వ్యాసుని కోరగా, వ్యాసుడు &quot;లేదు, అప్పుడే నీవు జీవితాన్ని చాలించరాదు. ధర్మ వ్యతిరేకులనేకులను ఎదుర్కోవలసిన అవసరం ఉంది. లేకపోతే, నీ కారణంగా రూపుదిద్దుకుని, ఇంకా శైశవ దశలోనే ఉన్న ఆధ్యాత్మిక స్వేచ్ఛానురక్తి అర్ధాంతరంగా అంతరించే ప్రమాదం ఉంది. నీ భాష్యాలను చదవగా కలిగిన ఆనందంలో నీకు వరాన్నివ్వాలని అనిపిస్తోంది. బ్రహ్మ నీకిచ్చిన 8 సంవత్సరాల ఆయుర్ధాయానికి అగస్త్యాది మునుల అనుగ్రహంతో మరో ఎనిమిది ఏళ్ళు తోడయింది. పరమశివుని కృప చేత నీకు మరో 16 ఏళ్ళు ఆయుష్షు లభించుగాక&quot; అని దీవించాడు.</p>
                    <p>వేద ప్రమాణికాలను అంగీకరించే మతాలు కొన్ని, అంగీకరించని మతాలు మరికొన్ని మొదలయ్యాయి,ఆ కాలంలో, భారతదేశంలో!! మతాల ఘర్షణలు ఆరంభమయ్యాయి . ఆది శంకరులకు పూర్వం వందల ఏళ్లపాటు బౌద్ధమతం వేదమతాలు పరస్పరం సంఘర్షణకు దిగాయి. విభేదించుకొని విద్వేషాన్ని ప్రచారం చేశాయి.
                
జీవుడు దేవుడు వేరు కాదు అంటూ దారి తప్పిన జాతికి సత్యమైన దారి  చూపించారు శంకరులు. ఏకం సత్ .. అన్న వేద వాక్యము, శాశ్వత సత్యం, సత్యమైన బ్రహ్మం ఒక్కటే ! అందుకు భిన్నంగా ఏమీ లేదు. కనిపిస్తున్న సకల జగత్తు, జీవజాలం, కాలం, ప్రదేశాలు , దేశాలు ,వ్యవస్థలు ,విజ్ఞానాలు ,చరిత్రలు జాతులు, సంస్కృతులు.. ఇలా సమస్తం ఆ ఒక్కటైన సత్యంలో భాగమే!! ఇదే అద్వైత తత్వం. ఇది మన ఒక్క భారత జాతికి వర్తించే విషయం మాత్రమే కాదు, మొత్తం ప్రపంచానికి, అఖిలాండ బ్రహ్మాండాలకు వర్తించే అంశం.</p>
                    <p>సృష్టిలో మనకి కనిపించే విభిన్న స్వరూపాలతో కనిపించే తత్వాల మధ్య ఆధ్యాత్మికమైన అత్యద్భుతమైన సమన్వయం ఉంది. భిన్నత్వంలో ఏకత్వం మన భారతీయ ధర్మం. అన్ని వైవిధ్యాలను ఒక్కటి చేస్తే కానీ సృష్టి కాదు, సమాజమూ కాదు . ఇదే శంకరులు ప్రతిపాదించిన అద్భుత అద్వైత సిద్ధాంతం.</p>
                    <p>వారి ప్రకారం, సత్యం లో వివిధ స్థాయిలు ఉన్నాయి: రోజువారీ స్థాయిలో, ప్రపంచం బ్రహ్మచే ఉత్పత్తి చేయబడింది. కానీ సత్యం యొక్క అత్యున్నత స్థాయిలో, మొత్తం విశ్వం, దేవతలతో పాటు మాయ (నిర్వచనం - అద్వైత వేదాంత అర్థం ఏమిటి? అద్వైత వేదాంత హిందూ వేదాంత తత్వశాస్త్రం యొక్క పాఠశాలల్లో ఒకటి ! ఉన్నతమైన లేదా నిజమైన నేనే అనే భావన పై ఆధారపడి ఉంటుంది. అద్వైత వేదాంతం యొక్క మూలాధారమైన అంశం ఏమిటంటే, ఆత్మ అనేది స్వచ్ఛమైన ఉద్దేశ రహిత స్పృహ. ఇది రెండవది లేనిది, ద్వంద్వ, అనంతమైన ఉనికి మరియు సంఖ్యాపరంగా బ్రహ్మంతో సమానంగా ఉంటుంది. ఈ ప్రయత్నం ఒక మెటాఫిజిక్స్‌ను కట్టివేస్తుంది.</p>
                    <p>అద్వైత వేదాంతo  &quot;ఆత్మ ఉనికిలో ఉంది, మరియు ఆత్మ (లేదా స్వీయ, ఆత్మ) ఒక స్వీయ స్పష్టమైన సత్యం&quot;.</p>
                    <p>బౌద్ధమతం, దీనికి విరుద్ధంగా, &quot;ఆత్మన్ ఉనికిలో లేదు, మరియు ఆన్-ఆత్మాన్ (లేదా అనట్టా, నాన్-సెల్ఫ్) 
స్వీయ తత్వశాస్త్రం.</p>
                    <p>అద్వైతంలో సోటెరియోలాజికల్ లక్ష్యం ఏమిటంటే, సారాంశం (ఆత్మాన్), అవగాహన లేదా సాక్షి-స్పృహ, జీవన్-ఆత్మాన్ యొక్క గుర్తింపు గురించి పూర్తి అవగాహన .</p>
                    <p>అద్వైతం యొక్క సంపూర్ణ దృక్కోణంలో, ద్వంద్వత్వం లేని స్వీయ-జ్ఞానాన్ని పొందడం. అందువల్ల &quot;అసలు&quot; సృష్టి లేదు: వ్యక్తులు లేరు, వస్తువులు లేవు మరియు చర్య లేదు. పర్యవసానంగా, స్వేచ్ఛా సంకల్పంతో సహా ఎటువంటి భావనలు కూడా లేవు.</p>
                    <p>ఆదిశంకరులు, తన గురువు గోవింద భగవద్పాదుల ఆధ్వర్యంలో, వేదాలు మరియు ఉపనిషత్తుల వంటి హిందూ మతం యొక్క పవిత్ర గ్రంథాలను నేర్చుకున్నారు .</p>
                    <p>తరువాత ఉపనిషత్తులు అని పిలువబడే హిందూ పవిత్ర గ్రంథాలకు విస్తృతమైన వ్యాఖ్యానాలను వ్రాసారు. ఈ వ్యాఖ్యానాలలో, వారు అద్వైత సిద్ధాంతాన్ని ప్రతిపాదించారు. ఉపనిషత్తు వాస్తవానికి వ్యక్తిగత ఆత్మ (ఆత్మన్ అని పిలుస్తారు) అంతిమ వాస్తవికత (బ్రహ్మం అని పిలుస్తారు) నుండి భిన్నంగా లేదని బోధిస్తుంది.</p>
                    <p>బ్రహ్మం అని పిలువబడే ఒక ముఖ్యమైన సూత్రం మాత్రమే ఉందని మరియు మిగతావన్నీ ఆ ఒక్క బ్రహ్మం యొక్క వ్యక్తీకరణ అని కూడా వారు  బోధించారు.</p>
                    <p>ఒక జీవి యొక్క ఈ సిద్ధాంతం కారణంగా, వారి బోధనలు &quot;అద్వైతం&quot; (ఎ = కాదు, ద్వైతం = రెండు, అంటే ఏ-రెండు లేదా ద్వంద్వ కాదు) గా ప్రాచుర్యం పొందాయి. వారు ప్రజలకు ఇలా చెప్పిన విధానం &quot;ఆత్మ బ్రహ్మం&quot;.</p>
                    <p>ఆదిశంకరులు పాశుపతులను జయించి, దిగ్విజయ యాత్రకై బయలుదేరి, కర్మ సిద్ధాంతవాది, కుమారిల  భట్టును, ఆయన శిష్యుడు, మండవ మిశ్రుని, శ్రీశైలంలో వీరశైవ, పాశుపత మహేశ్వర, వైష్ణవ మత విద్వాoసులను, కాపాలికులను, ద్వైతులను, శాక్తేయులను, మహాలక్ష్మి ఉపాసకులను, బౌద్ధులను, శూన్యమతస్తులను.. ఇట్లా అనేక మందిని వాదనలో తన అద్వైత సిద్ధాంతoతో జయించి , శిష్యులుగా చేసుకున్నారు.</p>
                    <p>శంకరులు సన్యాస జీవితాన్ని గడపడం గురించి మాట్లాడే &#x27;దశనామి సంప్రదాయo&#x27;ను కూడా స్థాపించారు. ఆది శంకరులు అద్వైత వేదాంత సిద్ధాంతాన్ని వివరించిన గొప్ప భారతీయ తత్వవేత్త మరియు వేదాంతవేత్త. అతి చిన్న వయస్సులోనే ప్రాపంచిక సుఖాలను త్యజించారు. శంకరాచార్య, ప్రాచీన ‘అద్వైత వేదాంత’ సిద్ధాంతాలను మిళితం చేసి ఉపనిషత్తుల ప్రాథమిక ఆలోచనలను కూడా వివరించారు. పరమాత్మ (నిర్గుణ బ్రహ్మం)తో ఆత్మ (ఆత్మన్) ఏకీకరణను వివరించే హిందూమతం యొక్క పురాతన భావనను వారు సమర్ధించారు.</p>
                    <p>వారు &#x27;అద్వైత వేదాంతo&#x27; ని ప్రాచుర్యంలోకి తెచ్చినందుకు ప్రసిద్ధి చెందినప్పటికీ, శంకరాచార్య యొక్క అత్యంత ముఖ్యమైన రచనలలో ఒకటి &#x27;షణ్మత&#x27; అని పిలువబడే ఆరు ఉప విభాగాలను సంశ్లేషణ చేయడానికి ఆయన చేసిన కృషి. ఆరు అత్యున్నత దేవతలను ఆరాధించడం. 
శంకరాచార్య ఒక పరమాత్మ (బ్రహ్మం) ఉనికిని మరియు ఆరుగురు పరమాత్మలు ఒక దైవిక శక్తిలో భాగమని వివరించారు. దానికోసమే శంకర భగవత్పాదులు శివ, విష్ణు ,దేవి ,సూర్య, గణపతి , కుమారస్వామి పూజా విధానాలను ఆయా దేవతా స్తుతులను తన మంత్రమయ వాక్కులలో అందించారు . ఇదే పంచాయతన పూజ అని  ప్రతిష్ట చేశారు శంకరాచార్య.</p>
                    <p>వారు జీవించిన అల్పకాలంలోనే సాధించినవి అనల్పం. 18 భాష్యాలు, 40 ప్రకరణ గ్రంథాలు , 74 లఘు గ్రంధాలు వారు రచించారు.</p>
                    <p>పండితుడిగా &#x27;బ్రహ్మ సూత్ర &#x27; పై ఉన్న పురాతన వ్యాఖ్యానం,  ఆచార్యుల ఉత్తమ రచనగా కూడా పరిగణించబడుతుంది.  వారు భగవద్గీత మరియు పది ప్రధాన ఉపనిషత్తులపై వ్యాఖ్యానాలు  వ్రాసారు .</p>
                    <p>ఆదిశంకరాచార్య తన ‘స్తోత్రాలకు’ (పద్యాలకు) కూడా సుప్రసిద్ధులు. బహు దేవ దేవతలను స్తుతిస్తూ, అనేక స్తోత్రాల ను రచించారు. కృష్ణుడు మరియు శివునికి అంకితం చేయబడినవి,  వారి స్తోత్రాలలో&#x27; అత్యంత ముఖ్యమైనవిగా పరిగణించబడతాయి.</p>
                    <p>ఆచార్యులు, ప్రసిద్ధ &#x27;ఉపదేశసహస్రీ&#x27;ని కూడా స్వరపరిచారు, ఇది అక్షరాలా &#x27;వెయ్యి బోధనలకు&#x27; అనువదిస్తుంది. &#x27;ఉపదేశసహస్రీ&#x27;  వారి అత్యంత ముఖ్యమైన తాత్విక రచనలలో ఒకటి.</p>
                    <p>ఆదిశంకరాచార్యుల తత్వశాస్త్రం సరళమైనది. వారు ఆత్మ మరియు పరమాత్మ ఉనికిని సమర్థించారు. పరమాత్మ మాత్రమే నిజమైనదని, మార్పులేనిదని, ఆత్మ మారుతున్న అస్తిత్వమని, దానికి సంపూర్ణ ఉనికి లేదని వారు విశ్వసించారు.</p>
                    <p>హిందూ మతంపై ప్రభావం ఆచార్యుల ప్రభావం అమోఘం. వేదాలు మరియు ఉపనిషత్తులపై నమ్మకాన్ని పునరుద్ధరించడ లో ఆదిశంకరాచార్యులు కీలక పాత్ర పోషించారు.</p>
                    <p>వారి బోధనల ఆధారంగా హిందూ మతంలోని ఉపవిభాగమైన స్మార్టిజం ఏర్పడింది. ఒకే పరమాత్మ ఉనికిని హిందువులకు అర్థమయ్యేలా చేసిన ఘనత కూడా ఆయనదే. ఇతర దేవతలందరూ పరమాత్మ యొక్క వివిధ రూపాలు మాత్రమే అని ఆయన వివరించారు.</p>
                    <p>వారి అవతార ప్రయోజనమే అద్వైత సిద్ధాంత ప్రచారం . తన భాష్యాలలో, ఏ సిద్ధాంతాన్ని అయితే ఆయన విపులంగా చర్చించారో, దానినే తన రచనలన్నింటిలోనూ ప్రతిపాదించారు. అదే విషయాన్ని ఆయన , వంద శ్లోకాలలో, పది శ్లోకాల లో,  ఒక శ్లోకం లో, చివరికి అర శ్లోకం లో కూడా   కుదించి, సూటిగా, స్పష్టంగా చెప్పారు.</p>
                    <p>ఉపనిషత్తుల్లో మనకి పరస్పర విరుద్ధంగా కనిపించే అనేక విషయాలను ఆయన సమన్వయం చేసి , ఒకే విషయంగా మనకి తెలియజేశారు. భక్తులను అనుగ్రహించడానికి పరబ్రహ్మమే భక్తుల ఇష్టదేవతా రూపాలను, ధరిస్తుంది. దానికోసమే శంకర భగవత్పాదులు శివ, విష్ణు ,దేవి ,సూర్య, గణపతి , కుమారస్వామి పూజా విధానాలను ఆయా దేవతా స్తుతులను తన మంత్రమయ వాక్కులలో అందించారు.</p>
                    <p>శంకరాచార్య ప్రాచీన హిందూమతంలో దృఢ విశ్వాసం కలిగి ఉండగా, పూర్తిగా ఆచార పద్ధతులపై ఆధారపడిన &#x27;మీమాంస పాఠశాల హిందూమతాన్ని&#x27; ఖండించారు. తన ప్రయాణంలో, శంకరాచార్య తన ఆలోచనలను అనేక ఇతర తత్వవేత్తలతో చర్చించారు మరియు ఎప్పటికప్పుడు తన స్వంత బోధనలను చక్కగా తీర్చిదిద్దారు.</p>
                    <p>సృష్టిలో రెండు అన్నది లేదు. జీవుడు బ్రహ్మము ఒకటి . బేధముగా బాసించేది మన దృష్టి మాత్రమే అని ఆయన వైదిక సత్య ధర్మాన్ని ప్రచారం చేశారు. కాలడి నుంచి కాశ్మీర్ దాకా అనేకసార్లు ఆసేతు హిమాచలం పాదయాత్ర జరిపారు ఆ మహాత్ములు.</p>
                    <p>శంకరాచార్య తన బోధనలను వ్యాప్తి చేయడానికి నాలుగు మఠాలను (మఠాలు) స్థాపించారు. శృంగేరి ,పూరి ,ద్వారక ,బదరీలలో  పీఠాలను స్థాపించారు . శంకరాచార్య స్థాపించిన మఠాలు హిందూ మతాన్ని సంస్కరించడంలో గొప్ప ప్రభావాన్ని చూపాయి. భారతదేశంలోని నాలుగు కార్డినల్ పాయింట్లలో ఒక్కొక్కటి వుండేలా స్థాపించారు.</p>
                    <p>శంకరుడు స్థాపించిన నాలుగు మఠాలు వివరాలు ఇలా ఉన్నాయి:</p>
                    <p>మఠాల వివరాలు
శిష్యుడు
మఠం
మహావాక్యం
వేదం
సంప్రదాయం
హస్తామలకాచార్యుడు
గోవర్ధన పీఠం
పూరి
ప్రజ్ఞానం బ్రహ్మా
ఋగ్వేదం
భోగవార
సురేశ్వరాచార్యుడు
శృంగేరి శారదాపీఠం
శృంగేరి
అహం బ్రహ్మాస్మి
యజుర్వేదం
భూరివార
పద్మపాదాచార్యుడు
కాంచి పీఠం
ద్వారక
తత్వమసి
సామవేదం
కీటవార
తోటకాచాఱ్యుడు
జ్యోతిర్మఠం
బదరీనాధ్
అయమాత్మా బ్రహ్మా
అథర్వవేదం
ఆనందవార
ఆది శంకరాచార్య ( final) ( part -2)</p>
                    <p>.</p>
                    <p>పై విధంగా శంకరులు నలుగురు శిష్యులకు ఆ పీఠాల బాధ్యతలను అప్పగించారు. తర్వాత కంచికి వచ్చి  ఇక్కడ తాను కైలాసం నుండి తెచ్చిన ఐదు లింగాలలో చంద్రమౌళీశ్వర లింగాన్ని ప్రతిష్టించి  కామాక్షి అమ్మవారి దగ్గర శ్రీ చక్రాన్ని ప్రతిష్టించి , వాటిని సేవించుకుంటూ ఇక్కడే కైవల్య పధాన్ని పొందారని చెబుతారు .</p>
                    <p>ఆదిశంకరులు కాలం నుంచి ,  అంటే సుమారు 2,500 సంవత్సరాలనుంచి, ఈ కంచి కామకోటి పీఠంలో 70 మంది శంకరాచార్యులు రాగా, చంద్రమౌళీశ్వరుని పూజ నిర్విఘ్నంగా జరుగుతూ ఉండటం ఒక గొప్ప విశేషం. ఇప్పటి మన జగద్గురువులు, శ్రీ విజయేంద్ర సరస్వతీ స్వామి వారు కంచి కామకోటి పీఠానికి 70వ పీఠాధిపతులు.</p>
                    <p>అద్వైతాన్ని క్లుప్తంగా చెప్పే శంకరుని వచనాలు :</p>
                    <p>బ్రహ్మ సత్యం జగన్మిధ్య
జీవొ బ్రహ్మైవ నా పరః
బ్రహ్మమొక్కటే సత్యం. జగత్తు మిధ్య. ఈ జీవుడే బ్రహ్మం. జీవుడు, బ్రహ్మము వేరు కాదు. - ఇదే శంకరుని మాయావాదంగా ప్రసిద్ధమైనది. అయితే కంటికి కనిపిస్తున్న జగత్తు మిధ్య కావడమేమిటి? ఏనుగు తరుముకొస్తుంటే పారిపోవక తప్పదు కదా? - ఇందుకు మాయావాదం వివరణ : జగత్తులో జీవిస్తున్నంతకాలం దాని ఉనికి అనే భావనకు తగినట్లుగానే (అనగా అది యథార్థమన్నట్లుగానే) ప్రవర్తించాలి. ఎప్పుడైతే ఇదంతా మిధ్య అన్న జ్ఞానం గోచరమౌతుందో అపుడు అందుకు అనుగుణమైన ప్రవర్తన దానంతట అదే వస్తుంది.</p>
                    <p>భారతీయ తత్వవేత్తలందరిలాగానే శంకరులు కూడా జగత్తును దుఃఖమయమైన సంసార బంధనంగా దర్శించారు. ఈ జీవితంలో సుఖం అనిపించేది ఒక భ్రమగా భావించారు. మరి ఈ ఎడతెరిపి లేని దుఃఖానికి కారణం ఏమిటి? &quot;ఆత్మానాత్మ వివేకం&quot; అనే ప్రకరణ గ్రంథంలో శంకరుడు ఇలా వివరించారు -</p>
                    <p>ఆత్మ ఈ శరీరాన్ని ఎందుకు ధరించవలసి వస్తున్నది? పూర్వ జన్మ లలోని కర్మ వలన.</p>
                    <p>కర్మ ఎందుకు జరుగుతుంది? రాగం (కోరిక) వలన.</p>
                    <p>రాగాదులు ఎందుకు కలుగుతాయి? అభిమానం (నాది, కానాలి అనే భావం) వలన.</p>
                    <p>అభిమానం ఎందుకు కలుగుతుంది? అవివేకం వలన</p>
                    <p>అవివేకం ఎందుకు కలుగుతుంది? అజ్ఞానం వలన</p>
                    <p>అజ్ఞానం ఎందుకు కలుగుతుంది? అజ్ఞానానికి కారణం లేదు. అది అనాదిగా ఉంది. (వెలుగు లేని చోట చీకటి ఉన్నట్లుగా. అందుకు కారణం ఉండదు.) దాని పుట్టుక ఎవరూ ఎరుగరు. అది మాయ. త్రిగుణాత్మకం. జ్ఞానానికి విరోధి. అదే అజ్ఞానం.</p>
                    <p>శంకర ధ్యాన శ్లోకం :</p>
                    <p>&quot;శృతి, స్మృతి, పురాణమాలయం , కరుణాలయం నమామి భగవత్పాద శంకరం లోక శంకరం&quot;🙏🙏🙏</p>
                    <p>శృతి, స్మృతి, పురాణాలును నిక్షిప్తం చేసిన ఒక మహత్తర ఆలయం అయిన శ్రీ శంకర భగవత్పాదులు కు వందనములు 🙏🙏
ఆమ్నాయాలు: ఆమ్నాయాలు ఏడు. పూర్వ, పశ్చిమ, ఉత్తర, దక్షిణ, ఊర్ధ్వ, స్వాత్మ, నిష్కల ఆమ్నాయములు. వీటిలో మొదటి నాలుగు దృష్టికి గోచరించేవి కాబట్టి దృష్టి గోచరములు అని, చివరి మూడు దృష్టికి గోచరించనివి బుద్ధికి మాత్రమే అందేవి కాబట్టి జ్ఞానగోచరములు అని వ్యవహరించారు.</p>
                    <p>వేదము- మహావాక్యము :వేదాలు నాలుగింటి లోను ఒక్కొక్కదానినుండి ఒక్కొక్క వాక్యము తీసుకొనబడింది.
 • ఋగ్వేదం నుండి ప్రజ్ఞానం బ్రహ్మ
 • యజుర్వేదం నుండి అహం బ్రహ్మస్మి
 • సామవేదం నుండి తత్త్వమసి
 • అధర్వణ వేదం నుండి అయమాత్మా బ్రహ్మ
అనేవాక్యాలు తీసుకొనబడినవి. ఈ వాక్యాలు ఒక్కొక్కటి సమస్త వేదసారాన్ని వేర్వేరు దృక్కోణాలలో వ్యక్తీకరించగలిగేది.</p>
                    <p>సంప్రదాయాలు: సంప్రదాయాలు నాలుగు విధాలైనవి. అవి కీటవార సాంప్రదాయం, భోగవార సాంప్రదాయం,ఆనందవార సాంప్రదాయం, భూరివార సాంప్రదాయం అనేవి. వీటిని ప్రామాణికంగా తీసుకొని శంకరులు నాలుగు మఠాలను నిర్దేశించారు.
మఠ నిర్వహణలో శంకరుల వ్యవస్థానైపుణ్యము
మఠామ్నాయము అని పిలువబడే మఠ నిర్వహణ వ్యవస్థలో కొన్ని విశేష లక్షణాలను శంకరులు ఏర్పరిచారు. వాటిలోశంకరులు పీఠాలకు నారాయణుని, సిద్ధేశ్వరుని{శివుడు} అది దేవతలుగా నిర్ణయించారు. దీని ద్వారా హిందూ ధర్మంలోని ఏ ఒక్క పంథా నో అనుసరించలేదు అని స్పష్టం చేసారు</p>
                    <p>ధర్మాన్ని కాపాడుకోవడంలో తమకూ బాధ్యత ఉందని ప్రజలకు తెలియ చెప్పేందుకు, ప్రజల మధ్య ఉంటూ వారిలో ధర్మాన్ని వ్యాప్తిచేయడానికి తమ శక్తిని ఉపయోగించాలి అనే భావనను పీఠాధిపతులలో కలుగ చేయడానికి యోగ పట్ట వ్యవస్థను రూపొందించారు .</p>
                    <p>శంకరుల రచనలు</p>
                    <p>ఉపనిషత్తులలోని విషయాలు ఆధారంగా అద్వైత వేదాంతాన్ని నిరూపించడం శంకరుల రచనలలో ముఖ్య విషయం. ఇందుకు వేదాలనుండి, ఇతర పురాణేతిహాసాలనుండి శంకరులు ఉదహరించారు. స్వానుభవానికి శంకరులు చాలా ప్రాముఖ్యతనిచ్చారు. ఆయన రచనలలో తర్కం చాలా బలమైన స్థానం కలిగి ఉంది. శంకరుల రచనలు మూడు విధాలుగా విభజింపవచ్చును - భాష్యాలు, ప్రకరణ గ్రంథాలు, స్తోత్రాలు</p>
                    <p>భాష్యాలు
వేదాంత, పురాణేతి హాసాలను వివరంచే గ్రంథాలు. అద్వైత సిద్ధాంతాన్ని నిరూపించేవి. శంకరులు తన భాష్యాలలో శ్వేతాశ్వర, కౌషీతకి, మహానారాయణ, జాబాల వంటి ఉపనిషత్తులనుండి విస్తృతంగా ఉదహరించారు. శంకరులు క్రింది గ్రంథాల గురించి భాష్యాలు వ్రాశారు.
 • బ్రహ్మసూత్రాలు
 • ఐతరేయోపనిషత్తు (ఋగ్వేదము)
 • బృహదారణ్యకోపనిషత్తు (శుక్ల యజుర్వేదము)
 • ఈశావాస్య ఉపనిషత్తు (ఈశావాస్యోపనిషత్తు) (శుక్ల యజుర్వేదము)
 • తైత్తరీయోపనిషత్తు (యజుర్వేదము)
 • ఛాందోగ్యోపనిషత్తు (అధర్వణ వేదము)
 • మాండూక్యోపనిషత్తు (అధర్వణ వేదము), గౌడపాదకారిక
 • ముండకోపనిషత్తు (అధర్వణ వేదము)
 • ప్రశ్నోపనిషత్తు (అధర్వణ వేదము)
 • భగవద్గీత
 • విష్ణు సహస్రనామ స్తోత్రము
 • గాయత్రీ మంత్రము
ప్రకరణ గ్రంథాలు
ప్రకరణ గ్రంథాలు అనగా తత్వ, వేదాంత వివరణలు. గురువు శిష్యులకు వివరించి చెప్పే విధంగా ఉండేవి.
 • వివేక చూడామణి
 • ఉపదేశ సహస్రి
 • శతశ్లోకి
 • దశశ్లోకి
 • ఏక శ్లోకి
 • పంచ శ్లోకి
 • ఆత్మబోధ
 • అపరోక్షానుభూతి
 • సాధనా పంచకము
 • నిర్వాణ శతకము
 • మనీషా పంచకము
 • యతి పంచకము
 • వాక్య సుధ
 • తత్వబోధ
 • సిద్ధాంత తత్వవిందు
 • వాక్యవృత్తి
 • నిర్గుణ మానస పూజ
స్తోత్రాలు
భక్తి, లయ, కవితా సౌరభాలతో భగవంతుని అర్చించే సాధనాలు. శంకరులు తన &quot;గురు స్తోత్రం&quot; ఆరంభంలో చెప్పిన &quot;గురుర్బ్రహ్మా, గురుర్విష్ణుః, గురుర్దేవో మహేశ్వరః, గురుఃసాక్షాత్ పరంబ్రహ్మా, తస్మై శ్రీ గురవే నమః&quot; అనే స్తోత్రం ప్రార్థనా గీతంగా చాలా ప్రసిద్ధమైనది. శంకరులు మరి కొన్ని స్తోత్రాలు:
 • శివ పంచాక్షరీ స్తోత్రం
 • ప్రస్థానత్రయం
 • పాండురంగాష్టకం
 • సాధన పంచకం
 • వివేకచూడామణి
 • శివానందలహరి
 • మనీషాపంచకం
 • సౌందర్యలహరి
 • మీనాక్షీ పంచరత్న స్తోత్రం
 • ఆనందలహరి
 • గణేశ పంచరత్న స్తోత్రం
 • లక్ష్మీ నృసింహ కరావలంబ స్తోత్రం
 • భజగోవిందం
 • కనకథారా స్తోత్రం
 • సుబ్రహ్మణ్య భుజంగ స్తోత్రం
 • గంగా స్తోత్రము
 • శ్రీదక్షిణామూర్తి స్తోత్రము
శంకరుల తత్వం, సిద్ధాంతం</p>
                    <p>అద్వైతం</p>
                    <p>శంకరులు బోధించిన తత్వం &quot;అద్వైతం&quot; - అనగా రెండు కానిది. ఆత్మ, బ్రహ్మము (పరమాత్మ) ఒకటే అనేది అద్వైతం మూల సూత్రం. ఇందుకు మౌలికమైన సూత్రాలను శంకరులు ప్రస్థాన త్రయం (ఉపనిషత్తులు, భగవద్గీత, బ్రహ్మ సూత్రాలు) నుండి గ్రహించారు.
ఈ అద్వైతం అనే సిద్ధాంతాన్ని మొట్టమొదటిసారి ప్రతిపాదించింది శంకరుడే. అతని &quot;వివేక చూడామణి&quot; అనే ప్రకరణ గ్రంథంలో అద్వైతం గురించి క్లుప్తంగా ఇలా చెప్పబడింది -
బ్రహ్మ సత్యం జగన్మిథ్య, జీవో బ్రహ్మైవ నఽ పరః
బ్రహ్మమే సత్యం, జగత్తు మిథ్య. జీవునకు, బ్రహ్మమునకు భేదం లేదు.
శాస్త్రం, యుక్తి, అనుభవం, కర్మలు అనే విషయాలు అద్వైత వేదాంతానికి మూలస్తంభాలు. అద్వైతం ప్రకారం జీవన మార్గంలో జన్మం మొదలు మరణం వరకు సాధన ద్వారా &quot;తత్వమసి&quot; అనే సత్యాన్ని గ్రహించాలి. అనుభవించేవాడికి, అనుభవానికి భేదం లేదని సాధన ద్వారా తెలుస్తుంది. ఇలా బ్రహ్మజ్ఞానాన్ని తెలుసుకొన్నవారే జీవన్ముక్తులు, మహాత్ములు.
శంకరుల మాయావాదాన్ని తీవ్రంగా విమర్శించేవారున్నారు. అయితే బ్రహ్మమొక్కటే సత్యమనే విషయానికి ఫలితంగా సంసారం మిథ్య అనే నిర్ణయానికి రావలసి వస్తుందని అద్వైత వాదులు అంటారు.
శంకరుల ప్రభావం
బౌద్ధం, జైన మతాల ప్రాబల్యం కారణంగా శంకరుల కాలంనాటికి హిందూమతం క్షీణ దశలో ఉంది. అనేక శాఖలు వారిలో వారు తగవులాడుకొంటుండేవారు. మీమాంస, సాంఖ్య వాదులు దాదాపు దేవుడిని నమ్మరు. చార్వాకులు వేదాలను నిరసించారు.
ఆది శంకరులు వివిధ శాఖలకు చెందిన పండితులను వాదంలో ఓడించి వారిచే తన సిద్ధాంతాన్ని ఒప్పించారు. భగవంతుని నమ్మేవారినందరినీ షణ్మత వ్యవస్థలో ఏకీకృతులను చేశారు. వేదాలకు తరిగిన గౌరవాన్ని తిరిగి సాధించి హిందువులలో ఆత్మవిశ్వాసాన్ని పెంచారు. దేశమంతటా తిరిగి వేద వేదాంగాలను ప్రచారం చేశారు.</p>
                    <p>• ఉపనిషత్తులకు, భగవద్గీతకు, బ్రహ్మసూత్రాలకు, విష్ణు సహస్ర నామాలకు భాష్యాలు వ్రాశారు. తరువాత శంకరుల అనుసరించినవారికీ, శంకరులతో విభేదించిన వారికీ కూడా ఇవి మౌలిక వ్యాఖ్యా గ్రంథాలుగా ఉపయుక్తమయ్యాయి.</p>
                    <p>• గణేశ పంచరత్న స్తోత్రం, భజ గోవిందం, లక్ష్మీ నృసింహ కరావలంబ స్తోత్రం, కనకధారా స్తోత్రం,శివానందలహరి, సౌందర్యలహరి వంటి అనేక రచనలు హిందువులకు నిత్య ప్రార్థనా స్తోత్రాలుగా ఈనాటికీ ఉపయుక్తమవుతున్నాయి. ఈయన 108 గ్రంథాలు రచించారు.</p>
                    <p>కేవలం 32 సంవత్సరాలు జీవించిన శంకరుల ప్రభావం హిందూమతంపై అనన్యమైనది. స్మార్తులు, సంతులు అతను నెలకొలిపిన సంప్రదాయాలను ఆచరిస్తారు.[23] దశనామి సంప్రదాయం, షణ్మత విధావం, పంచాయతన విధానం శంకరులు నెలకొలిపినవే.</p>
                    <p>సంప్రదాయాలతో సరిసమానంగా శంకరులు స్వానుభవానికి ప్రాముఖ్యతనిచ్చారు. వ్యాకరణం, మీమాంస వంటి అధ్యయనాలు వేదాంత విద్యార్థులకు ముఖ్యమైన అధ్యయన రంగాలు.</p>
                    <p>శంకరుల తరువాత రామానుజాచార్యుడు, మధ్వాచార్యుడు హిందూమతం పునరుద్ధరణలో ముఖ్యమైన పాత్ర వహించారు. ఇప్పటికీ ఈ ముగ్గురు ప్రారంభించిన తత్వ, వేదాంత, పూజాది నియమాలు, సంప్రదాయాలలో వేటినో కొన్నింటిని హిందువులలో అధికులు పాటిస్తున్నారు. వీరు మువ్వురి కృషివలన వేదాంతానికి సుస్థిరమైన స్థానం ఈ నాటికీ లభిస్తున్నది.
శంకరాచార్యుల వారు పరమపదించి సుమారు 2500 సంవత్సరాలు గడిచినప్పటికీ వారు భారతీయ సనాతన ధర్మ స్థాపన కొరకు చేసిన కృషి నిరూపమానమైనది అజరామరమైనది. 
*****</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>