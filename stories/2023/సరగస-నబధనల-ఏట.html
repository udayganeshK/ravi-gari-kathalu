<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>సరోగసి నిబంధనలు ఏంటి?</title>
    <meta name="description" content="ఈ మధ్యకాలంలో ‘సరోగసి’ అనే పదం ఎక్కువగా వార్తల్లో వినిపిస్తోంది. ‘సరోగసి’నే తెలుగులో అద్దె గర్భం అంటున్నారు. సాంకేతికత పెరుగుతున్న ఈరోజుల్లో సరోగసి అనేది జీవశాస్త్రంలో ఉద్భవించిన ఒక గొప్ప వరంగా భావించవ...">
    <meta property="og:title" content="సరోగసి నిబంధనలు ఏంటి?">
    <meta property="og:description" content="ఈ మధ్యకాలంలో ‘సరోగసి’ అనే పదం ఎక్కువగా వార్తల్లో వినిపిస్తోంది. ‘సరోగసి’నే తెలుగులో అద్దె గర్భం అంటున్నారు. సాంకేతికత పెరుగుతున్న ఈరోజుల్లో సరోగసి అనేది జీవశాస్త్రంలో ఉద్భవించిన ఒక గొప్ప వరంగా భావించవ...">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">సరోగసి నిబంధనలు ఏంటి?</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>ఈ మధ్యకాలంలో ‘సరోగసి’ అనే పదం ఎక్కువగా వార్తల్లో వినిపిస్తోంది. ‘సరోగసి’నే తెలుగులో అద్దె గర్భం అంటున్నారు. సాంకేతికత పెరుగుతున్న ఈరోజుల్లో సరోగసి అనేది జీవశాస్త్రంలో ఉద్భవించిన ఒక గొప్ప వరంగా భావించవచ్చు. సరోగసి అనేది కొన్ని జంటలకు బిడ్డను కలిగి ఉండటానికి ఏకైక అవకాశంగా కూడా మారుతోంది. పెళ్లయిన జంటల్లో పది నుంచి పదిహేను శాతం మంది వివిధ కారణాల వల్ల సంతానాన్ని కనలేకపోతున్నారు. సాంకేతికంగా, సరోగసిని సహాయక పునరుత్పత్తి పద్ధతిగా పేర్కొనవచ్చు. సర్రోగేట్‌ అనే పదం లాటిన్‌ పదం ‘‘సర్రోగటస్‌’’ (ప్రత్యామ్నాయం) నుంచి ఉద్భవించింది. ఒక స్ర్తీ గర్భం దాల్చని పరిస్థితిలో మరొక స్ర్తీ బిడ్డను మోసి, జన్మనిచ్చి సంతానలేమితో బాధపడే స్ర్తీకి మాతృత్వాన్ని అందించే ప్రక్రియగా చెప్పవచ్చు. సాధారణంగా సరోగసి పద్ధతి రెండు రకాలుగా ఉంటుంది. అవి.. కృత్రిమ(గెస్టేషనల్‌) పద్ధతిలో జరిపే సరోగసి, సంప్రదాయ/సహజసిద్ధ సరోగసి. గెస్టేషనల్‌ సరోగసిలో.. దంపతుల నుంచి స్ర్తీ అండం, పురుషుడి శుక్రకణంతో IVF/ICSI విధానం ద్వారా ప్రత్యేక పరిస్థితిలో (ఇన్‌ విట్రో) ఫలదీకరణం చెందిన పిండాన్ని మరొక స్ర్తీ గర్భంలో మోస్తుంది. ఆమెను సరోగేట్‌ తల్లిగా పేర్కొంటారు. ఇలా ఈ స్ర్తీ తొమ్మిది నెలలు ఆ బిడ్డని మోసి, జన్మనిచ్చి దంపతులకు ఇస్తుంది. ఈ పద్ధతిలో సరోగేట్‌ తల్లికి, తనకి పుట్టిన బిడ్డకి జన్యుపరంగా ఎలాంటి సంబంధం ఉండదు. సంప్రదాయ/సహజమైన సరోగసిలో, సంతాన లేమితో సమస్యను ఎదుర్కొంటున్న దంపతుల్లో భర్త నుంచి సేకరించిన శుక్ర కణాలను IVF/I-CSI ప్రక్రియ ద్వారా సరోగేట్‌ తల్లిలో ప్రవేశపెట్టడం జరుగుతుంది. అలా ఫలదీకరణం జరిగిన తరవాత సరోగేట్‌ తల్లి గర్భధారణ చేస్తుంది. అలా ఏర్పడిన పిండాన్ని నవ మాసాలు మోసిన తరవాత బిడ్డకి జన్మనిచ్చి ఆ బిడ్డను దంపతులకు ఇస్తుంది. ఫలితంగా వచ్చే బిడ్డ జన్యుపరంగా సర్రోగేట్‌, మగ భాగస్వామికి సంబంధించినది కానీ స్ర్తీ భాగస్వామికి కాదు. ఇటీవల సెలబ్రిటీలు ఎక్కువగా అద్దె గర్భం ద్వారా పిల్లల్ని కంటున్నారు. తొమ్మిది నెలలు బిడ్డను మోయడం, గర్భం ధరించడం వల్ల శరీరాకృతి దెబ్బతినడం, ప్రసవం ద్వారా పొట్టపై వచ్చే మార్పుల కారణాల వల్ల చాలా మంది సెలబ్రిటీలు సరోగసి పద్థతినే ఎంచుకుంటున్నారు. జన్యు పరంగా చూస్తే సరోగసి పద్ధతిలో బిడ్డను పొందిన దంపతులు ఆ బిడ్డతో పూర్తిగా కానీ, పాక్షికంగా కానీ సంబంధాన్ని కలిగి ఉంటారు. సాధారణంగా దత్తత తీసుకుని ప్రేమను పంచడంతో పోలిస్తే తమకే పుట్టారు అనే భావన ఈ సరోగసి వల్ల ఉంటుందని దంపతులు భావిస్తున్నారు.</p>
                    <p>సరోగసి అనేది వంధ్యత్వం, సంతాన లేమి సమస్యతో ఇబ్బంది పడే జంటలకు ఒక పరిష్కారంగా ఉన్నందున ప్రపంచానికి భారతదేశం ఒక గమ్యస్థానంగా కూడా మారుతోంది. భారతదేశంలో చౌక ధరల్లో సరోగేట్‌ల లభ్యత ప్రపంచ దృష్టిని ఆకర్షించింది. వాణిజ్యపరమైన సరోగసి మాత్రం 2002 నుంచి భారతదేశంలో చట్టబద్ధమెంది. 2004లో గుజరాత్‌లోని ఆనంద్‌ అనే ప్రాంతం సరోగసికి కేంద్రంగా దేశవ్యాప్త గుర్తింపు పొంది అప్పట్లో చర్చల్లో నిలిచింది. ఆ తరవాత ఈ అద్దె గర్భం ఒక వ్యాపారంలా చాప కింద నీరులా విస్తరించింది.</p>
                    <p>సరోగసి నిబంధనలు ఏంటి?
 • సరోగసి - 2021 చట్టం ప్రకారం బిడ్డ కావాలనుకునే జంటకు కచ్చితంగా వివాహం అయి ఉండాలి. మహిళ వయసు 23 నుంచి 50 ఏళ్ల మధ్యలో ఉండాలి. అలాగే పురుషుని వయసు 26 నుంచి 55 ఏళ్ల మధ్య ఉండాలి.
 • సరోగసి పద్ధతి ద్వారా పిల్లలను కావాలనుకునే వారికి పిల్లలు ఉండకూడదు. దత్తత తీసుకున్న పిల్లలూ ఉండకూడదు. అలాగే గతంలో సరోగసి పద్ధతి ద్వారా కలిగిన పిల్లలూ ఉండకూడదు.
 • పిల్లలు ఉండి వారు మానసికమైన, శారీరకమైన దీర్ఘకాలిక వ్యాధులతో ఉన్నా.. ప్రాణాంతక వ్యాధులు ఉన్నా.. సరోగసి ద్వారా పిల్లలను కనవచ్చు.
 • అలాగే సరోగసి పద్ధతి ద్వారా పిల్లలను కావాలనుకునే వారికి ఆ అవసరం ఉందో లేదో వైద్య అధికారులు ముందుగా ధ్రువీకరించాలి. అప్పుడే సరోగసికి చట్టం అనుమతి ఇస్తుంది.
 • పెళ్లి కాకుండా కలిసి ఉండే వారి గురించి చట్టంలో ఎలాంటి ప్రస్తావన లేదు.
 • ఒంటరి మహిళలు, ఒంటరి పురుషులు, ఎల్జీబిటీ కమ్యూనిటీకి చెందిన వారు సరోగసి ద్వారా బిడ్డను కనే అనుమతి ఉండదు.
 • అమ్మకం, వ్యభిచారం, ఇతర చెడు మార్గాల్లో సరోగసిని ఉపయోగించకుండా తాజా చట్టం నిషేధించింది. బిడ్డ జన్మించిన తరవాత అన్ని హక్కులు సంబంధిత జంటకే ఉంటాయని స్పష్టం చేసింది. ఒకవేళ అబార్షన్‌ చేయించాలంటే అద్దె తల్లి, అధికారుల అనుమతి తీసుకోవాలి. మెడికల్‌ టెర్మినేషన్‌ ఆఫ్‌ ప్రెగ్నెన్సీ చట్టంలోని నిబంధనలకు కట్టుబడి ఉండాలి. నిబంధనలకు విరుద్ధంగా వ్యవహరిస్తే పది సంవత్సరాల జైలు శిక్ష, రూ.పది లక్షల జరిమానా విధించే అవకాశం ఉంటుంది.
 • ఈ వ్యవస్థను సమర్ధించే వారు, విమర్శించేవారు ఎవరి వాదన వారివే. సరోగసిని మానవ గౌరవానికి విరుద్ధంగా చెప్పవచ్చు. ఒకవైపు, పిల్లలు లేని దంపతులకు సరోగసి అనేది పిల్లలను ఎలాగైనా కనొచ్చు అనే ఆశను రేకెత్తిస్తుంది. మరోవైపు, కొంత మందికి 9 నెలల గర్భ భారం అనే ఒక భావనను, పేద మహిళకు ఇది కుటుంబ ఆర్థిక సమస్యలను తీర్చే ఒక బ్లాంక్‌ చెక్‌ లాగా ఉంది. కానీ ఒక స్ర్తీ ఆర్థిక ప్రయోజనం కోసం మరొక స్ర్తీ సంతాన ప్రయోజనం కోసం తన గర్భాశయాన్ని ఇంక్యుబేటర్‌గా ఉపయోగించడం. ఇలా... అద్దెగా తన గర్భాన్ని పంచుతూపోతూ ఉంటే ఆరోగ్య సమస్యలు తీవ్రమయ్యే అవకాశం ఉంది. వ్యక్తిగత, ఆరోగ్య సమస్యలతో కొందరు మహిళలు సంతానాన్ని పొందలేక దుఃఖిస్తుంటే డబ్బున్న కొందరు సెలెబ్రిటీలు అద్దె గర్భం ద్వారా సంతానాన్ని కనడంపై భిన్నాభిప్రాయాలు వ్యక్తం అవుతున్నాయి.
ఆరోగ్యంగా ఉండి పరిస్థితులు అనుకూలంగా ఉంటే ప్రతి మహిళా అమ్మతనాన్ని ఆస్వాదించాలి గానీ ఇలా డబ్బుతో ఆ కమ్మదనానికి దూరం కాకూడదంటూ అభిప్రాయం వ్యక్తం చేస్తున్నారు.</p>
                    <p>అద్దె గర్భం చుట్టూ సవాలక్ష వివాదాలు. నైతికతను ప్రశ్నించేవారు. కరెన్సీ జోక్యాన్ని నిలదీసేవారు. సంప్రదాయాలతో ముడిపెట్టేవారు. ఎవరి అభిప్రాయం వారిది కావచ్చు. కానీ, వైద్యశాస్త్రం ఇంత అభివృద్ధి చెందిన తర్వాత కూడా.. సృష్టికి ప్రతిసృష్టి జరుగుతున్న కాలంలోనూ.. ఆరోగ్య కారణంతోనో, ఇంకో సమస్యతోనో ఓ మహిళ మాతృత్వానికి ఎందుకు దూరం కావాలి? అనే వాదనలో ఎంత నిజం ఉందో.. పేదింటి మహిళలే సంపన్న గృహిణులకు పిల్లలను కనిపెట్టే యంత్రాలుగా ఎందుకు మిగలాలి? అన్న ఆవేదనలోనూ అంతే అర్థం ఉంది. సినీనటి నయనతార ఉదంతంతో సరోగసీ చర్చ మరోసారి రచ్చ అవుతున్నది. అంతే!</p>
                    <p>ముద్దులొలికే బుజ్జాయిల్ని ఎత్తుకోవాలనీ, ముచ్చటైన సంసారాన్ని ఏర్పాటు చేసుకోవాలనీ ఏ జంటైనా కోరుకుంటుంది. కానీ ప్రతిసారీ అనుకున్నవి జరగవు. కోరుకున్నవి సులువుగా దక్కవు. అందుకే తమ కలల పాపాయిని ఎలాగైనా ఒడిలోకి తీసుకోవాలని ఆసుపత్రుల గడపలు ఎక్కిదిగుతుంటారు ఎంతోమంది. ఇక, ఏ ఫెర్టిలిటీ సెంటర్లూ తమ సమస్య తీర్చలేని పరిస్థితి ఉన్నప్పుడు ఎంచుకుంటున్న చివరి మార్గం… సరోగసీ. అదే, అద్దె గర్భం! ఇక్కడ బిడ్డ తల్లిదండ్రులు ఒకరైతే, జన్మనిచ్చేది మరొకరు. ఇందులో ఆధునిక వైద్య పరిజ్ఞానం ఇమిడి ఉంటుంది. అంతకు మించిన భావోద్వేగమూ ముడిపడి ఉంటుంది. ప్రపంచంలో చాలా జంటలు సరోగసీకి వెళ్లినా సెలబ్రిటీల విషయాలే ఎక్కువగా చర్చకు వస్తుంటాయి. అంతకు ముందు బాలీవుడ్‌ నటులు షారుక్‌ ఖాన్‌, ఆమిర్‌ ఖాన్‌, ప్రియాంక చోప్రా, ప్రీతిజింతా.. ఇలా చాలా మంది సరోగసీ ద్వారా పిల్లల్ని పొందిన వారే. ఇటీవల నయనతార జంటకు కవలపిల్లల విషయం కూడా తెరమీదికి వచ్చింది. ఏదిఏమైనా అద్దె గర్భాన్ని ఎంచుకోవడానికి ఎవరి కారణాలు వారికి ఉంటాయన్నది మాత్రం నిజం.
ఎందుకు సరోగసీ? పసిపిల్లలు ఇంట్లో దోగాడాలని కోరుకోని జంట ఉండదు. వాళ్ల తల్లిదండ్రులూ ఆశ పడతారు. సమాజం నుంచీ ఎన్నో ప్రశ్నల్ని ఎదుర్కొంటారు. అయితే ఆశలెప్పుడూ నిజాన్ని మార్చలేవు. అలాంటప్పుడు మరోదారి వెతుక్కోవలసిందే. అలాంటిదే సరోగసీ. దీన్ని ఎంచుకుంటున్నది ఎక్కువ శాతం సంతానలేమితో బాధ పడుతున్న జంటలే. ఇద్దరిలో ఎవరో ఒకరికి తీవ్ర లోపం ఉండటం వల్ల పిల్లలు కలిగే పరిస్థితి లేనప్పుడు సరోగసీ వైపు మొగ్గు చూపుతున్నారు. గర్భాశయం లేకపోవడం, ఉన్నా దాని నిర్మాణం బిడ్డ ఎదుగుదలకు అనుకూలంగా ఉండకపోవడం, తల్లికి గుండె జబ్బులు, కిడ్నీ సమస్యలు, తీవ్రమైన మధుమేహం, క్యాన్సర్‌లాంటి తీవ్ర సమస్యలు ఉన్నప్పుడు ఆరోగ్యకరమైన బిడ్డను పొందడానికి ఈ విధానం వైపు మొగ్గు చూపుతున్నారు. మరికొంత మంది సెలబ్రిటీలు తమకున్న పరిస్థితులు, బిజీ షెడ్యూళ్ల కారణంగా నేరుగా బిడ్డను కనలేమని భావించి సరోగసీ వైపు మళ్లుతున్నారు. పరిస్థితులు ఏవైనా నేరుగా తమ బిడ్డను తాము నవ మాసాలూ మోసి కనలేకపోయినా, పేగు తెంచుకు పుట్టిన బిడ్డ కాకపోయినా రక్త స్పర్శ తమదేన్న సంతృప్తి వీళ్లది.
చూడాలని ఉంది.. కేస్‌స్టడీ-1 నా పేరు సుస్మిత. మాది నిరుపేద కుటుంబం. మా ఆయన ఆటో డ్రైవర్‌. మాకు నలుగురు పిల్లలు. వాళ్ల చదువులు ఓ భారమని అనుకుంటే, మా ఆయన ఆరోగ్య సమస్యల కారణంగా మరిన్ని అప్పులపాలయ్యాం. ఆ సమయంలోనే సరోగసీ గురించి తెలిసింది. ఓ సంపన్న కుటుంబానికి చెందిన మహిళ గర్భాన్ని మోస్తే డబ్బు ఇస్తామన్నారు. మొదట తప్పనిపించింది. కానీ నా కూతురికే ఆ పరిస్థితి వస్తే? అనే ఆలోచన వచ్చింది. నా డబ్బు అవసరాలు పక్కన పెడితే.. ఒక కుటుంబానికి సాయం చేసినట్టూ ఉంటుంది. అందుకే ఒప్పుకొన్నా. బిడ్డ నా కడుపులో ఉన్నన్నాళ్లూ కంటికి రెప్పలా చూసుకున్నా. కడుపులో పిల్లలు కదులుతుంటే.. తల్లికి ఒక రకమైన ఆనందం, ఇదీ అని చెప్పలేని అనుభూతి. నా బిడ్డ కాదని తెలిసినా..
ఆ మాతృత్వ అనుభూతిని పొందాను. ఎప్పుడూ పొట్టలోని పాపాయి ఎలా ఉంటుందో అన్న ఆలోచనే. కానీ కాన్పు అయ్యాక నేను మత్తులో ఉండగానే ఆ బిడ్డను తీసుకెళ్లిపోయారు. తాకడం సంగతి పక్కన పెడితే కనీసం చూడనైనా చూడలేదు. ఆ బిడ్డ ఆడా, మగా.. అని కూడా తెలియదు. ఇదేమాట డాక్టరును చాలాసార్లు అడిగాను, ‘నువ్వు ఇవన్నీ అడగకూడదు…’ అని సమాధానం చెప్పింది డాక్టరమ్మ. నాకు ఏడుపు వచ్చేసింది. కొన్ని నెలలపాటు కోలుకోలేకపోయాను. ఇప్పటికీ ఆ బిడ్డ పుట్టిన రోజున నేను పాయసం వండుతాను. గుడికి వెళ్లి అర్చన చేయిస్తాయి. ఆ చిన్నారి ఎక్కడున్నా సరే, బాగుండాలని కోరుకుంటాను. ఏదో ఒక రోజు నన్ను వెతుక్కుంటూ వస్తుందనీ.. ఈ అమ్మకాని అమ్మను ‘అమ్మా’ అని పిలుస్తుందనీ నా ఆశ!</p>
                    <p>అమ్మమ్మ అమ్మయితే.. కేస్‌స్టడీ-2 తాను జన్మనిచ్చిన పాపాయి.. పెరిగి పెద్దయి మరో బిడ్డకు తల్లి కావడం ఏ అమ్మకైనా ఆనందాన్నిచ్చే విషయమే. కానీ, ఏ కారణంతోనో కన్నకూతురు పిల్లల కోసం ఇబ్బంది పడుతుంటే మాత్రం.. అమ్మ మనసు తల్లడిల్లిపోతుంది. అలాంటి వాళ్లలో ఒకరు సూరత్‌కు చెందిన శోభనా బెన్‌. ఆమె కూతురు భువన గర్భాశయం లేకుండానే జన్మించింది. దీంతో భువన తల్లే తన కూతురి బిడ్డలకు సరోగసీ పద్ధతిలో జన్మనిచ్చింది. చెన్నైలోని ఒక యువతికి కూడా మొదటి గర్భం నిలబడలేదు. అదే సమయంలో గర్భాశయాన్నీ తీసేయాల్సి వచ్చింది. దీంతో ఆమె తల్లి సరోగసీ ద్వారా బిడ్డకు ప్రాణంపోసింది. గత జూలైలో ఓ యాభై ఏండ్ల మహిళ తన కూతురి కోసం సరోగసీ మదర్‌గా మారిందన్న వార్తలు సోషల్‌ మీడియాలో ప్రచారం అయ్యాయి. మరోసారి అమ్మతనాన్ని ఆస్వాదించడమే కాదు.. సరోగసీ ద్వారా కూతురికీ అమ్మతనాన్ని రుచిచూపిస్తున్నారు కొందరు తల్లులు! నిజమే, ఆ వయసులో గర్భాన్ని ధరించడం ప్రకృతికి సవాలు విసరడమే. అయినా, మాతృత్వ మమకారం చిరునవ్వుతో సిద్ధ పడుతుంది
 ఎంబీబీఎస్ coaching తీసుకొన్నా…నేను సైన్స్ స్టూడెంట్ కావడం వల్ల మరియు ఇలాంటి ఆర్టికల్స్ చాలా చదివి వున్న అనుభవం తో చెప్తున్నా…..👈</p>
                    <p>సరోగాసీ గురుంచి అందరూ తప్పుడు అభిప్రాయం లో వున్నారు…సైన్స్ knowledge తెల్సిన వారికి ఇది చక్కగా అర్థం అవుతుంది….. అంతర్గతంగా ఫలదీకరణం (fertilization) ద్వారా పిల్లలు పుట్టే ఛాన్స్ లేని male,female (దంపతులు) నుండి అండం, శుక్ర కణం( స్పెర్మ్) తీస్కొని లాబ్ లో టెస్ట్ tube lo రెండింటినీ కలిపి ఆరోగ్య వంతంగా వుండే ఒక ఆడ మనీషి యొక్క గర్భ సంచి లోకి ఇంజెక్ట్ చేస్తారు….ఆమె ఈ గర్భం 9 నెలలు మోసి బేబీ ను కని వారికి అప్పగిస్తుంది…. ఆ దంపతులు ఈవిడకు ఈ 9 నెలలు అసలు తల్లి pregnent అయితే ఎలా జాగర్తలు తీస్కొని చూస్తారో అలాగే చూస్తారు…ఆవిడకు healthy food, మంచి షెల్టర్, డాక్టర్ చెకప్ అన్నీ చేయిస్తారు….లాబ్ లో fertilisation నుండి డెలివరీ ఖర్చులు తో సహా అన్నీ వారే భరించి బిడ్డను పొందుతారు…ఇలా పుట్టిన బిడ్డకు ఎలాంటి ఆరోగ్య సమస్యలు ఉండవు….వారి పుట్టుక గురించి కూడా నీచంగా చూడాల్సిన అవసరం లేదు…sperm ను లాబ్ లో fertilisation చేసకనే aa పిండాన్ని ఈవిడకు injection చేస్తారు కనుక ఆవిడ కు…ఇతగాడికి పుట్టిన వాడు అనే నీచ భావం చేయడానికి ఆస్కారమే లేదు…half knowledge వున్న వారి మాటలను అసలు వినకండి…😏</p>
                    <p>అయితే ఈ సరోగేసి కాస్త డబ్బు మదుపు యెక్కువ వుండే ప్రక్రియ…కానీ రిస్క్ తక్కువ…దీనికి ఇండియా లో కొన్ని rules వున్నాయి….వాటిని పాటించి చేసుకోవచ్చు…. celebrity లు ఇవి యెక్కువ చేయడం వల్ల ఏవగింపు వచ్చింది తప్పితే ఇదేమి అనైతిక ప్రక్రియ కాదు…. celebrity life మీద ఈ రోజుల్లో ఏహ్య భావం వుండటం మూలాన దీన్ని ఇలా చూసారు అంతే…అసలు వీరు కూడా ఇలా చేసింది యెందుకంటే వారి కెరీర్ వల్ల యేళ్లు గడుస్తున్న పెళ్లి,పిల్లల ఆలోచన చేయరు …తీరా పెళ్లి అయాకా పిల్లలు కలిగే టైం లో సమస్యలు రావడం వల్ల దీన్ని ఆశ్రయిస్తారు తప్పితే వారికి కూడా స్వయంగా బిడ్డను కనాలి అనే మమకారపు వాంఛ వుంటుంది….వారు ఎవగింపులకి అలవాటు పడి వాటిని పట్టించుకోకుండా వారి లైఫ్ చూస్కుంటున్నారు…ఇది గొప్ప విషయం…ఇదే fact…. అన్న వాళ్ళు ఎవరూ పోషించరు కదా వీరిని వీరి పిల్లలకు…👈</p>
                    <p>So…. ధైర్యంగా ముందుకు వెళ్ళండి….. సరోగాసి ద్వారా పుట్టే బిడ్డలు అన్నీ అసలు తల్లి దండ్రుల జీన్స్ ( జన్యువులు) కలిగే వుంటారు…వారి పూర్వీకులు, తాత,తండ్రి, తల్లి మేనమామ ఇలా వీరి కుటుంబపు పోలికలే వుంటాయి తప్పితే ఎవరో ఆమె లో inject చేసి ఆవిడ మోసి కనిందని ఆవిడ పోలికలు రావు…</p>
                    <p>నేను చెప్పినది ఇంకా నమ్మబుద్ధి అవకపోతే…ఇక్కడ quora లో చాలామంది డాక్టర్స్, రిటైర్డ్ మెడికల్ ప్రొఫెషనల్స్, వున్నారు…..అలాగే quora search లో సరోగసై అని కానీ, డాక్టర్స్ అని కానీ మెడికల్ ఫీల్డ్ అని కానీ search చేస్తే వాటికి సంబంధించిన groups వస్తయి…. వాటిల్లో జాయిన్ అయి అడగవచ్చు…నేను ఏం తప్పుగా అనుకోను…. 😊</p>
                    <p>All d best 👍</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>