<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>కథ వల్లరి కథ</title>
    <meta name="description" content="కధ వల్లరి">
    <meta property="og:title" content="కథ వల్లరి కథ">
    <meta property="og:description" content="కధ వల్లరి">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">కథ వల్లరి కథ</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>కధ వల్లరి</p>
                    <p>{ 924 పదాలు }</p>
                    <p>ఆదినారాయణ రైల్వేస్టేషన్ కి చేరుకొనే సరికి, సింహంద్రీ ఎక్స్ప్రెస్ 4 నెంబర్ ప్లాట్ ఫారం మీద బయలు దేరడనికి సిద్ధంగా ఉంది.</p>
                    <p>గబగబ నడుస్తూనే, రోజు ఎక్కే భోగి దగ్గరకొస్తు అలవాటుగా ప్లాట్ ఫారమ్ చివరగా ఓ మూల పడుకున్న సరయిన వస్త్రధారణ లేని ఓ స్త్రీ, ఆమె పక్కనే పోషణ లేక వడలిపోయిన నాలుగేళ్ళ ఆడపిల్ల మీద పడింది అతని చూపు.</p>
                    <p>కంపర్ట్మెంట్లోకి ఎక్కి ,ఖాళీగా ఉన్న సీట్ వెదుకుకొని కూచుని, జేబులో చెయ్యి పెట్టి, గోరఖ్ పూర్ ప్రెస్ వాళ్ళ పాకెట్ సైజ్ విష్ణు సహస్రనామం పుస్తకాన్ని పైకి తీసి మౌనంగా పఠించడం మొదలు పెట్టేడు.</p>
                    <p>చదువుతున్నాడన్న మాటే గాని , ఆలోచనలు మాత్రం 4వ ప్లాట్ ఫారం మీద, ఆ తల్లి కూతుళ్ళ మీద సాగుతున్నాయి. వారం రోజుల బట్టి చూస్తున్నాడు. ఎవరో? ఏమి కష్టం వచ్చిందో వాళ్ళని ఆదుకొనే వాళ్ళే లేరా అనుకుంటుoటే, ఎవరో ఎందుకు? నువ్వే వాళ్ళని చేరదీయచ్చు కదా! అని అనిపించింది ఆదినారాయణ మనసుకి.</p>
                    <p>సాయంత్రం ఇంటికి చేరుకొని భార్య అన్నపూర్ణతో తన ఆలోచనలు పంచుకున్నాడు ఆదినారాయణ.</p>
                    <p>నిజమేనండి! అసలు మీ ఆలోచన ఏమిటీ?, వాళ్ళని చేరదీయడమంటే, రెండు పూటలా తిండి పెట్టి, ఆశ్రయం ఇవ్వడంతో సరిపోతుందా?, ఆ పిల్లకి చదువు చెప్పించడం, తన కాళ్ళ మీద తను నిలబడేటట్లు చేయడం, పెళ్లి చేయడం, ఆ పిల్ల తల్లి భవిషత్తు, ఇవన్నీ కూడా ఆలోచించారా మీరు? అంటూ అడిగింది అన్నపూర్ణ.</p>
                    <p>అవును అన్నపూర్ణ! నువ్వు చెప్పినవన్నీ తప్పకుండా చేయవలసినవే. నాకు ఏమనిపిస్తుందంటే, నేను ఎలాగూ వచ్చే సంవత్సరం రిటైర్ అవుతాను. మన పిల్లలు, ఇప్పటికే వారి జీవితాల్లో స్థిరపడ్డారు. వారి గురించి మనకి చింత లేదు. కావాలంటే అప్పుడప్పుడు వెళ్లి చూసి రావచ్చు.</p>
                    <p>&quot;అందువలన నా ఆలోచన ఏమిటంటే&quot; , ఈ సంవత్సరం ముందుగానే స్వచ్ఛంద పదవీ విరమణ చేసి, వచ్చే రిటైర్మెంట్ డబ్బులతో, కొంత భూమి కొని అనాధ ఆశ్రమం పెడదామని అనుకుంటున్నాను అన్నపూర్ణ! అందులో తల్లి తండ్రుల నిరాదరణతో బాధపడే చిన్నపిల్లల్ని, ఎటువంటి ఆలంబన లేని స్త్రీలకు ఆశ్రయం కల్పిద్దాం. ఈ పనిలోనే మన శేష జీవితం గడుపుదాము అన్నపూర్ణ !. నువ్వు కూడా ఇందుకు ఒప్పుకుంటావని అనుకుంటున్నాను అన్నాడు ఆదినారాయణ.</p>
                    <p>&quot;అలాగేనండి&quot;. తప్పకుండా. నాకు కూడా ఇటువంటివి అంటే ఇష్టమే తప్పకుండా చేద్దాం అంది అన్నపూర్ణ. ఆ రాత్రి పిల్లలతో మాట్లాడిన ఆదినారాయణ ,పిల్లలకి తన భవిష్యత్ కార్యక్రమం వివరించాడు పిల్లలు కొంచెం సందేహించినా ఆదినారాయణ వాళ్ళకి నచ్చచెప్పాడు పిల్లలు సరే అన్నారు.</p>
                    <p>ఆదినారాయణ ఆ మర్నాడే ఆఫీసులో స్వచ్ఛంద పదవీ విరమణ దరఖాస్తు చేశాడు. ఆ రోజు సాయంత్రం స్టేషన్లో దిగిన తరువాత రైల్వే పోలీస్ స్టేషన్ కి వెళ్ళేడు.</p>
                    <p>డ్యూటీలో ఉన్న సెంట్రీ, ఆదినారాయణన్నీ చూసి “ఏం సార్ ?ఇలా వచ్చారు అని” అడిగాడు.</p>
                    <p>ఆదినారాయణ, తాను వారం రోజులుగా నాలుగో నెంబర్ ప్లాట్ ఫారం మీద చూస్తున్న ఆ తల్లి పిల్లల గురించి అడిగాడు.</p>
                    <p>సెంట్రీ సమాధానమిస్తూ “ఏమో సార్! ఎక్కడి నుంచి వచ్చారో తెలియదు”. “ఏదైనా దూరప్రాంత రైల్లో వచ్చి ఇక్కడ దిగిపోయి ఉంటారు”. వాళ్ళకి తెలుగురాదు. మేము లోకల్ పోలీస్ కి చెప్పాము. వాళ్లు కూడా వీరి ఆచూకీ గురించి ఏ పోలీస్ స్టేషన్ నుంచి భోగట్టా రాలేదని వస్తే అప్పుడు చూసుకుంటమన్నారు అన్నాడు.</p>
                    <p>సరేగాని! “ఎస్సై గారు ఉన్నారా అని ఆదినారాయణ అడిగాడు. “ఉన్నారు సార్”. లోపలికి వెళ్ళండి అంటూ సబ్ ఇన్స్పెక్టర్ వున్న గదిలోకి పంపించాడు సెంట్రి.</p>
                    <p>తన గదిలో కూర్చున్న ఎస్ ఐ సుందర్ రావు, ఆదినారాయణను చూసి ఎవరు సార్ మీరు? ” ఏం కావాలి” అని అడిగాడు.</p>
                    <p>ఆదినారాయణ తనను పరిచయం చేసుకొని, వారం రోజులుగా తాను చూస్తున్న ఆ అనాధ తల్లి, పిల్లల గురించి చెబుతూ “వాళ్లని తాను సంరక్షిస్తానని, ఎప్పుడు కావాలంటే “ అప్పుడు పోలీస్ వాళ్లకి మళ్ళీ తిరిగి అప్పగిస్తానని చెప్పేడు.</p>
                    <p>సబ్ ఇన్స్పెక్టర్ సెంట్రీని పిలుస్తూ ఓయ్ “ త్రీ నాట్ ఫోర్” ,ఈ ఆదినారాయణగారు నీకు తెలుసా అని అడిగాడు.</p>
                    <p>సెంట్రీ సమాధానమిస్తూ “ఓ వీరు నాకు బాగా తెలుసు సార్”. వీరు అల్లిపురంలో ఉంటారు సర్, స్టేట్ గవర్నమెంట్ జాబ్ చేస్తున్నారు. ప్రతిరోజు సింహాద్రిలో అనకాపల్లి వెళ్లి అక్కడ ఉద్యోగం చూసుకొని సాయంత్రం ఏదో ట్రైన్ కి తిరిగి వైజాగ్ వస్తారు అంటూ ,వీరి లాంటివారు రోజు 150 మంది ఉంటారు సార్ అని చెప్పేడు సెంట్రీ.</p>
                    <p>సరే అయితే! వీరి తాలూకా ఆధార్ కార్డు, ఆఫీసు ఐడెంటిటీ కార్డు, ఫోన్ నెంబరు తీసుకో. ఒకసారి వీరి ఇల్లు కూడా చూసి రా అన్నాడు ఎస్ ఐ గారు.</p>
                    <p>ఇంట్లో ఆ తల్లీకూతుళ్లను ఉంచడానికి మేడమీద ఖాళీగా ఉన్న గదిని శుభ్రం చేయించి ఆ మర్నాడు తల్లి కూతుర్ని ఇంటికి తీసుకెళ్ళాడు ఆదినారాయణ.</p>
                    <p>వాళ్ళు హిందీ కొద్ది కొద్దిగా అర్థం చేసుకోవడంతో, ఆ తల్లి, ఆదినారాయణ దంపతుల మంచితనాన్ని అర్థం చేసుకొంది. ఆదినారాయణ దంపతుల ఆదరణతో కొన్ని రోజుల్లోనే ఆ తల్లి పిల్ల కోలుకున్నారు.</p>
                    <p>ఆదినారాయణ ఒకరోజు సెలవు పెట్టుకుని విశాఖపట్నం జిల్లా స్త్రీ శిశు సంక్షేమ శాఖ కార్యాలయానికి వెళ్లి, జిల్లా మహిళా సంక్షేమ అధికారిని కలిసి తానెవరో చెప్పి, తాను అనాధ శరణాలయం స్థాపించడానికి గల కారణాలు వివరిస్తూ, అందుకు తగిన అనుమతి ఇమ్మని శిశు సంక్షేమ అధికారిని అభ్యర్థించాడు.</p>
                    <p>ఆమె చాలా సంతోషించి ఇటువంటి ఉన్నత ఆశయాలు కలిగి, అనాధలకు సేవ చేయడానికి ముందుకు వచ్చేవారికి, ప్రభుత్వం ఎల్లప్పుడు సహకారం అందిస్తుందని చెప్తూ, 1960వ సంవత్సరపు అనాధ ఆశ్రమాల నిర్వహణ చట్టం ప్రకారం ఆశ్రమాన్ని నడపవలసి ఉంటుందని అందుకు తగిన ఏర్పాట్లు చేసి, తగిన ఋజు పత్రాలు సమర్పించాలని, విచారణ,భౌతిక తనిఖీల తర్వాత, లైసెన్స్ ఇస్తారని, లైసెన్స్ నిబంధనలకు లోబడి ఆశ్రమాన్ని నిర్వహించాలని, అలా నిర్వహించక పోయినట్లయితే ఇచ్చిన లైసెన్స్ రద్దు చేసే అధికారం ప్రభుత్వానికి ఉందని ఆమె తెలియజెప్పింది.</p>
                    <p>ఆశ్రమ లైసెన్సుకు, సంబంధించి ఏ కాగితాలు సమర్పించాలో తెలుసుకున్న ఆదినారాయణ విశాఖపట్నం శివార్లలో స్థలం కొనదలుచుకున్నాడు.</p>
                    <p>మనిషి తలపెట్టే సత్సంకల్పానికి దేవుడు కూడా తోడు ఉంటాడన్నట్లు రెండు నెలల్లోనే ఆదినారాయణ, స్వచ్ఛంద పదవీ విరమణ అనుమతి, అలాగే రిటైర్మెంట్ డబ్బులు అందుకున్నాడు.</p>
                    <p>అందుకున్న రిటైర్మెంట్ డబ్బులతో విశాఖపట్నం శివారు ప్రాంతంలో ఎకరం పొలం కొన్నాడు. కొన్న స్థలంలో విశాలమైన రెండు గదులు, వంట శాల, భోజన శాల , మరుగు దొడ్లు కట్టించేడు.</p>
                    <p>అన్నీ వసతులతో కట్టిన అనాధ ఆశ్రమాన్ని అధికారులు తనిఖీ చేసి మెచ్చుకున్నారు. స్థానిక పోలీస్ వాళ్ళు కూడా ఆశ్రమ నిర్వహణని గమనించసాగారు. ఆదినారాయణ చేస్తున్న మంచి పని గురించి విన్న సహఉద్యోగులు, మిత్రులు, ఆదినారాయణ ఆశ్రమ నిర్వహణకు ఇతోధిక సహాయం చేయడం మొదలు పెట్టేరు.</p>
                    <p>మూడు సంవత్సరాలు గడిచేసరికి ఆశ్రమంలో చిన్నా పెద్దా అంత కలసి ఇరవై మంది సభ్యులయ్యేరు</p>
                    <p>ఆ రోజు సంక్రాంతి. ఊదయన్నే పూజ ముగించుకొని ఆశ్రమానికి చేరుకున్నాడు ఆదినారాయణ. ఆశ్రమం అంత సందడిగా వుంది. పండగ నాడు పిల్లలందరికి ఊరిలోని కంప్యూటరు ఇంజినీరు కొత్త బట్టలు కుట్టించాడు.</p>
                    <p>ఆదినారాయణ ఆ &quot;మనోహర&quot; చిత్ర వీక్షణం చేయసాగేడు.</p>
                    <p>1.నలుగురు పిల్లకాయలు వైష్ణవి, జాహ్నవి, కృష్ణ గాడు అమర్ గాడు , గుండ్రంగా తిరుగుతు వొప్పుల కుప్ప వయ్యారి భామ అని పాట పాడుకుంటూ ఆడుకుంటున్నారు. 
 
2.ఆశ్రమంలో కొత్తగా చేరిన ఇందిరా, భవ్య అటు-ఇటు తిరుగుతున్నారు. 
 
3. రైల్వే స్టేషన్లో కనిపించిన రాణమ్మ ఆశ్రమం పనులు చేసే గంగరాజుకు గంజి పోస్తోంది.
 
4.ఆశ్రమంలో చేరిన మరో అభాగిని సత్యవతి
 ఆ రోజు వంటకి కూరగాయలు తరుగుతోంది.</p>
                    <p>5. ఆశ్రమ రక్షకుడు రంగడు, భుజం మీద కర్ర వేసుకొని తిరుగుతున్నాడు. వీడు ఎవరి మీద ఈగ కూడా వాలకుండా కాపలా కాస్తుంటాడు. 
 
6. ఇంటర్ పరీక్ష రాసిన మాధవి రాబోయే రిపబ్లిక్ డే నాడు నాట్య ప్రదర్శన ఇవ్వడానికి ప్రాక్టీస్ చేసుకొంటోంది.</p>
                    <p>7.పండక్కి వచ్చిన మనుమరాలు స్నిగ్థ &quot; బుట్ట బొమ్మల&quot; తయారై అందరికీ ఇవ్వడానికని ప్లేట్లో లడ్డూలు పట్టుకు తిరుగుతోంది.</p>
                    <p>8. పాడేరు సంతలో దొరికిన గోపి గాడు పాఠశాలలో రిపబ్లిక్ డే నాడు వాయించడానికి బూరా ప్రాక్టీస్ చేస్తునాడు</p>
                    <p>9.ఆశ్రమంలో పిల్లలు పెంచుతున్న టామీ కుక్క పిల్ల జూలీ పిల్లి పిల్ల గెంతుతు ఆడుకొంటునాయి.</p>
                    <p>10.విహంగ వీక్షణం చేస్తున్న అదినారాయణ చూపు &quot;ఆశ్రమం గేట్ బయట నిలబడి&quot; నల్ల కళ్ళద్దాలు పెట్టుకొని సిగార్ కాలుస్తున్న గిరీశం మీద పడింది. ఆదినారాయణ చాలా రోజులు బట్టి గిరీశంన్నీ గమనిస్తున్నాడు . వాడి చూపు ఆశ్రమం లో పనులు చేసే రాణమ్మ మీద పడింది. వీడి సంగతి రంగడికి అప్పచెప్పలనుకున్నాడు.
 . 
కొద్ది సేపటికే ఆదినారాయణ చుట్టూ చేరిపోయేరు పిల్లలందరూ..” నారాయణ మావయ్య వచ్చేడోచ్ అంటూ.</p>
                    <p>లోకంలో అజ్ఞానమన్న తిమిరాన్ని తొలగించడానికా అన్నట్లు బాల భానుడి కిరణాలు మరింతగా ప్రసరించ సాగేయి.</p>
                    <p>లోక సమస్త సుఖినో భవంతు .</p>
                    <p>స్వస్తి</p>
                    <p>KVS RAVI.
 
10-2-2021.</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>