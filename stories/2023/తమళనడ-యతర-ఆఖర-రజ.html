<!DOCTYPE html>
<html lang="te">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>తమిళనాడు యాత్ర ఆఖరి రోజు</title>
    <meta name="description" content="తమిళనాడు దేవాలయాల యాత్రా దర్శిని.
******************************************">
    <meta property="og:title" content="తమిళనాడు యాత్ర ఆఖరి రోజు">
    <meta property="og:description" content="తమిళనాడు దేవాలయాల యాత్రా దర్శిని.
******************************************">
    <meta property="og:type" content="article">
    <link rel="stylesheet" href="../../styles.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@300;400;500;600&family=Noto+Sans+Telugu:wght@300;400;500;600&display=swap" rel="stylesheet">
</head>
<body>
    <nav class="navbar">
        <div class="nav-container">
            <a href="../../index.html" class="nav-brand">రవి కావూరు కథలు</a>
            <div class="nav-links">
                <a href="../../index.html#home">మొదటి పేజీ</a>
                <a href="../../index.html#stories">కథలు</a>
                <a href="../../index.html#about">గురించి</a>
            </div>
        </div>
    </nav>

    <main class="story-page">
        <div class="container">
            <article class="story-content">
                <header class="story-header">
                    <h1 class="story-title">తమిళనాడు యాత్ర ఆఖరి రోజు</h1>
                    <div class="story-meta">
                        <span class="story-date">October 12, 2025</span>
                        <div class="story-tags">
                            <span class="tag">devudu</span> <span class="tag">family</span> <span class="tag">travel</span> <span class="tag">kids</span> <span class="tag">philosophical</span> <span class="tag">short</span>
                        </div>
                    </div>
                </header>
                
                <div class="story-body">
                    <p>తమిళనాడు దేవాలయాల యాత్రా దర్శిని.
******************************************</p>
                    <p>తేదీ 29-1-2023/30-1-2023</p>
                    <p>తొమ్మిదవ (చివరి) భాగం.</p>
                    <p>ముందు భాగంలో తేదీ 28 జనవరిన 
కోయంబత్తూర్లో ఈషా ఆశ్రమం మరుదేశ్వర ఆలయ సందర్శన తరువాత సాయత్రం మేము 110 కిలోమీటర్ల దూరంలో ఉన్న పళని పుణ్యక్షేత్రానికి బయలుదేరాం.</p>
                    <p>కోయంబత్తూర్ నుండి పళని రెండు గంటల ప్రయాణం. రోడ్డు బాగున్న, ట్రాఫిక్ ఎక్కువగా ఉండటం వలన ప్రయాణం నెమ్మదిగా సాగింది.</p>
                    <p>చీకటి పడసాగింది. మా దృష్టి, ఆ జాతీయ రహదారి పైన ఒక వారగా కొంత మంది స్త్రీ పురుషులు బృందాలుగా, మరి కొంత మంది ఒంటరి మహిళలు పళని వైపు నడక సాగించడం చూసేము. డ్రైవర్ ని అడిగితే వారందరూ పళని సుబ్రహ్మణ్యస్వామి భక్తులనీ, పళనిలో రెండు రోజులు ముందు సుబ్రహ్మణ్య స్వామి వారికి కుంబాభిషేకం జరిగిందనీ, ఈ కాలంలో పళని సుబ్రహ్మణ్యస్వామినీ ఎక్కువ మంది భక్తులు దర్శించుకుంటారని చెప్పాడు.</p>
                    <p>వారు ఎటువంటి భక్తులంటే, సుమారు 100 కిలోమీటర్ల దూరం నుంచి కాలినడకన వచ్చి పళని క్షేత్రంలో 700 పైగా మెట్లు ఎక్కి సుబ్రమణ్య స్వామిని దర్శించుకుంటూ ఉంటారు. కొంతమంది భక్తులు చిన్న చిన్న ట్రక్కులను అందంగా అలంకరించి ఊరేగింపుగా పళని చేరుకుని స్వామి దర్శనం చేసుకుంటూ ఉంటారు.</p>
                    <p>ఒక స్త్రీ మూర్తి, భుజాన చంటి పిల్లవాడిని వేసుకుని నడకదారిలో పళని స్వామి దర్శనానికి వడి వడి గా ఏదో పాడుకుంటూ నడుస్తోంది. ఏమి కోరి అంత సాహసం చేసి,ఆమె స్వామి వద్దకు వెళ్తుందో కదా అనుకుంటూ ఆమె భక్తికి మనసులోనే నమస్కారం చేసుకున్నాను.</p>
                    <p>పళని క్షేత్రంలో సుబ్రహ్మణ్య స్వామి వారు, పళని కొండపై వేంచేసి ఉన్నారు. కొండపై ఉన్నటువంటి సుబ్రహ్మణ్య స్వామి వారిని దర్శించుకోవడానికి మూడు మార్గాలు ఉన్నాయి. రెండు మెట్ల మార్గాలు. ఒకటి వించ్ మార్గం. పెద్దవాళ్లు వృద్ధులు, మెట్లు ఎక్కలేని వాళ్ళు వించ్ ద్వారా
కొండపైకి చేరుకొని స్వామిని దర్శనం చేసుకుంటారు.</p>
                    <p>కానీ మేం వెళ్లేసరికి అక్కడ విపరీతమైన భక్తుల రద్దీ,కాలు కదపడానికి కూడా జాగాలేనంత పరిస్థితి. పైపెచ్చు 700 మెట్లు ఎక్కి స్వామి వారిని దర్శించుకోవడం ఇంకో సవాలు. అన్ని మెట్లు ఎక్కగలమా లేదా అనేటువంటి సందేహం, కొంత వెంటాడిన, స్వామి వారిదే భారం! అనుకుంటూ నేను, మా శ్రీమతి 700 మెట్లు అరగంటలో ఎక్కేసాం.</p>
                    <p>ఆలయ సందర్శన వేళలు ముగిసేలోగా ఆలయంలో ప్రవేశించాలి లేకుంటే దర్శనం మరునాడే.</p>
                    <p>అంత రద్దీలోను మేము సమయానికి ఆలయంలోకి ప్రవేశించాం. గర్భగుడిలో ప్రవేశించే సమయానికి, విచిత్రం జరిగింది. భక్తుల రద్దీ విపరీతంగా ఉండడంతో, మా వంతు వచ్చేసరికి సాధారణంగా తెరవని వీఐపీ దర్శన గేటుని తీశారు. అందులోకి దారి తీసి, మేము స్వామివారిని ఐదు అడుగుల దూరంలోనే చూడగలిగాము. స్వామి ముగ్ధమోహన రూప దర్శనంతో పరమానంద భరితులమైనాము.</p>
                    <p>ఒక గంటన్నరలోనే దర్శనం పూర్తి చేసుకుని
ప్రసాదాలు తీసుకొని, మర్నాడు అంటే జనవరి 30 న మా ఆఖరి మజిలీ అయిన తిరుచరపల్లి (ట్రిచి) చేరుకున్నాము.</p>
                    <p>మేము మేము ట్రీచి చేరుకున్న తర్వాత తిరుపాట్టురు దేవాలయంలో బ్రహ్మ ఈశ్వర దేవాలయాలను ఒకే చోట దర్శించాము.
ఈ ఆలయం విశిష్టత ఏమిటంటే,మన దక్షిణ భారతదేశంలో బ్రహ్మదేవుడి గుడి ఇదే అని చెప్తారు. ఇక్కడ బ్రహ్మదేవుని బ్రహ్మపురీశ్వరార్ అని పిలుస్తారు.బ్రహ్మదేవుడు తపో ముద్రలో కూర్చుని ఉంటాడు.</p>
                    <p>పతాంజలి యోగ సూత్రాల రాసిన పతాంజలి మహర్షి జీవ సమాధి కూడా ఇక్కడే ఉందని చెప్పారు. కానీ ఎక్కడ ఉందో చూడలేకపోయాం.</p>
                    <p>తర్వాత మేము శ్రీరంగం కి దగ్గరలో ఉన్న జంబుకేశ్వర స్వామి ఆలయానికి వెళ్ళాం. ఇది కూడా చాలా పెద్దదయిన ఎదు గోపురాలు కల్గిన పురాతనమైన ఆలయం. ఆలయంలో జంబుకేశ్వర స్వామి దర్శనం చేసుకున్నాం.</p>
                    <p>జంబుకేశ్వర స్వామి ఆలయ సందర్శన తర్వాత మేము ఎప్పటినుంచో ఎదురుచూస్తున్న శ్రీ రంగనాథ స్వామి వారి ఆలయంకి వెళ్ళాం.</p>
                    <p>సుమారు ఒక గంట నిలబడిన తర్వాత స్వామివారి దర్శనం లభించింది. కాలంతో సంబంధం లేకుండా అనాదిగా నిశ్చల రూపుడై
భక్తజనులను ఆశీర్వదిస్తున్న శ్రీరంగనాథ స్వామి వారి దర్శనం,క్షణకాలం పాటు చేసుకోగలిగాము. వారి దివ్య మంగళ రూపాన్ని మనసులో నే పదిలం చేసుకున్నాం.</p>
                    <p>ఈ ఆలయంలో డ్రెస్ కోడ్ లేదు, అలాగే సెల్ ఫోన్లు నిషేధము లేదు,కానీ దేవాలయ ప్రాంగణంలో ఫోటోలు గాని వీడియోలు తీయుటగానీ నిషిద్ధం.</p>
                    <p>పది రోజుల తమిళనాట దేవాలయాల సందర్శన నేటితో ముగిసింది. ఎన్నో ఆధ్యాత్మిక అనుభవాలను జ్ఞాపకాలుగా పదిలపరుచుకొని
తిరుచిరాపల్లి నుండి చెన్నై మీదుగా విమాన మార్గంలో విశాఖపట్నం చేరుకున్నాం.</p>
                    <p>తీర్థయాత్ర అంటే కేవలం భగవంతుని దర్శనమే కాదు, అందరిలోనూ ఆ భగవంతుని దర్శించగలగడమే, తీర్థయాత్ర ఉద్దేశమని మాకు అనిపించింది.</p>
                    <p>తొమ్మిది రోజులపాటు, నేను అందించిన యాత్ర దర్శిని విషయాలను ఎందరో ఆదరించేరు. వారందరికీ మా నమస్సులు.</p>
                    <p>గ్రూప్ అడ్మిన్లందరూ ఈ యాత్ర దర్శిని వ్రాసే సమయంలో, చక్కటి సూచనలు అందజేశారు. వారికి నా హృదయపూర్వక కృతజ్ఞతలు.</p>
                    <p>స్వస్తి</p>
                    <p>రవి కావూరు
విత్ శ్రీదేవి కావూరు….</p>
                </div>
                
                <footer class="story-footer">
                    <a href="../../index.html#stories" class="back-to-stories">← మరిన్ని కథలు చూడండి</a>
                </footer>
            </article>
        </div>
    </main>

    <footer class="site-footer">
        <div class="container">
            <p>&copy; 2024 రవి కావూరు కథలు. అన్ని హక్కులు సురక్షితం.</p>
        </div>
    </footer>
</body>
</html>